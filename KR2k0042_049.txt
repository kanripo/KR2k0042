# -*- mode: mandoku-view; -*-
#+TITLE: 江南通志
#+DATE: 2015-08-24 22:41:07.514723
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷五十
<pb:KR2k0042_WYG_049-1a>¶
欽定四庫全書¶
　江南通志卷五十¶
　　河渠志¶
　　　黄河(二/)¶
　明萬厯元年河決房村築沛縣窪子頭至秦溝口隄¶
　　七十里接古北隄徐邳新隄外别築遥隄河流稍¶
　　安運道亦利¶
　　二年工部覆河臣萬恭議河漕事宜詔如議行(附/)¶
<pb:KR2k0042_WYG_049-1b>¶
　　工部覆議(一議疏治茶城淤淺茶城當漕黄之會/培築小隄預作小河寛止數丈以為東)¶
　　(水之計其夫役取之徐州洪夏鎮督發不必更煩/經費一議修浚境山牐座境山舊牐錐探至二丈)¶
　　(五尺杳不可尋合相度地形從新剙建復自兩邉/各築一隄東抵山岡髙阜西接黄河縷水長隄水)¶
　　(發可閉牐以遏洪流於兩隄之外水落可放水以/衝積沙於方淤之初一議保䕶房村一帯隄岸徐)¶
　　(邳南北兩岸新隄束水中流以防潰決但河形曲/直不同急溜埽灣之處伏秋水發不無衝決而房)¶
　　(村以上為甚合應將正隄一帶大加幫築急溜去/處剏建遥隄及責田淺以下舊有遥隄者一並加)¶
　　(倍髙厚但諸臣集議欲於黄鐘集之上分水由符/離集出小河口竊恐有並行之河決無兩盛之理)¶
　　(萬一全河棄舊奔新徑趨符離集則境山上下四/百三十里將為陸地嘉靖甲子之患可□也前議)¶
<pb:KR2k0042_WYG_049-2a>¶
　　(急宜停止一議接窪子頭古隄先年黄河北徙溢/入運河為患接築前隄䕶一時也近自接連總隄)¶
　　(頭通築長隄黄水再無定隙可以北徙前項似可/省築惟境山至留城一帶東隄内束河水外障湖)¶
　　(波涉來牽挽勢必由之見今衝坍數多相應加築/其碭山縣陳孟口新衝決口永禁築塞使黄河水)¶
　　(發嵗嵗分洩/以圖永利)萬恭治河筌蹄(治黄河淺者舊制列/方舟數百如牆而以)¶
　　(五齒爬杏葉杓疏底淤乘急流衝去之效莫覩也/上疏則下積此深則彼淤奈何以人力勝黄河战)¶
　　(虞城生員獻䇿為余言以人治不若以河治河也/夫河性急借其性而役其力則可淺可深治法在)¶
　　(吾掌耳如欲深北則南其隄而北自深如欲深南/則北其隄而南自深如欲深中則南北隄兩東之)¶
　　(衝中堅焉而中自深此借其性而役其力也功當/萬之於人又其始也假隄以使河之深其終也河)¶
<pb:KR2k0042_WYG_049-2b>¶
　　(深而任隄之毁余日此深河之法也欲淺河以為/洲法若何日反用之耳其法為之固隄令漲可得)¶
　　(而踰也漲衝之不去而又踰其頂漲落則隄復障/急流使之别出而隄外水皆緩固隄之外悉淤為)¶
　　(洲矣余試之為茶城之洲/為徐邳之河無弗效者)¶
　　四年二月從漕臣吳桂芳請開濬草灣入海之道¶
　　七月工成¶
　　五年河復南趨小浮橋故道河臣傅希摯以聞奏¶
　　下所司明神宗實錄先是嘉靖三十二年以前黄¶
　　河由小浮橋後徙由沛縣飛雲橋繼由徐州大小¶
<pb:KR2k0042_WYG_049-3a>¶
　　溜溝以入牐河四十四年河大決改由秦溝出口¶
　　以致茶城歳患淤淺至是復故道¶
　　六年總理河漕都御史潘季馴條陳治河六事部¶
　　覆如議詔依擬凖行悉心着實興建永利(附/)潘季¶
　　馴上六議疏略(水性就下以海為壑向因海□河/髙以致決隄四溢運道民生胥受)¶
　　(其病故今談河患者皆以濬海為上䇿苐海有潮/汐茫無著足不得已而議他闢豈知海口視昔雖)¶
　　(壅然自雲梯關四套以下關七八里至十餘里深/皆三四丈不等縱使欲另開鑿必須深闊相類方)¶
　　(便注放則工力艱鉅必不能成矧未至海口乾地/猶可施工及將入海之處則潮汐徃來亦與舊口)¶
<pb:KR2k0042_WYG_049-3b>¶
　　(等耳且舊口積沙人力雖不可濬水力自能衝刷/乃若新闢之地則土壊堅實不特人力難措而水)¶
　　(力亦不能衝故海無可濬之理惟當導河以歸之/海則以水治水即濬海之䇿也然河又非可以人)¶
　　(力導也欲順其性先懼其溢惟當繕治隄防俾無/旁決則水由地中沙隨水去即導河之䇿也顧頻)¶
　　(年來無日不以繕隄為事亦無日不以決隄為患/何哉卑薄而不能支廹近而不能容雜以浮沙而)¶
　　(不能久隄之制未備耳是以黄決崔鎮等口而水/多北潰為無隄也淮決髙家堰黄浦等口而水多)¶
　　(東潰隄弗固也乃議者不咎制之未備而咎築隄/為下䇿豈得為通論哉又有所未盡者上流既潰)¶
　　(隄旁決至於下流復或岐而分之其趨於雲梯關/正海口者譬猶強弩之末耳葢徒知分流以殺其)¶
　　(怒而不知水勢益分則其力益弱水力既弱又安/望其能導積沙以注海乎故今日濬海之急務必)¶
<pb:KR2k0042_WYG_049-4a>¶
　　(先塞決以導河尤當固隄以杜決而欲隄之不決/者必真土而勿雜浮沙髙厚而勿惜鉅費讓逺而)¶
　　(勿與争地斯隄可固也如徐邳桃清沿河各隄固/矣崔鎮等口塞矣則黄不旁決而衝漕力専髙家)¶
　　(堰築矣朱家口塞矣則淮不旁決而㑹黄力専淮/黄既合自有控海之勢又懼其分之則力弱也則)¶
　　(必暫塞清江浦河而嚴司啟閉以防其内奔姑置/草灣河而専復雲梯以還其故道仍接築淮安新)¶
　　(城長隄以防其末流盡合黄淮全河之力涓滴悉/趨於海則力強且専下流之積沙自去下流既順)¶
　　(上流之淤墊自通海不濬而闢河不挑而深此所/謂固隄即所以導河導河即所以濬海也治河者)¶
　　(必先求河水自然之性而後可施其疏築之功必/先求古人已試之效而後可倣其平成之業黄水)¶
　　(來自崑崙入徐濟運歴邳宿桃清至清口㑹淮而/東入於海淮水自豫及鳯厯旴泗至清口㑹河而)¶
<pb:KR2k0042_WYG_049-4b>¶
　　(東入於海此兩河之故道即河水自然之性也昔/元嵗漕江南之粟由揚州直北出廟灣入海至永)¶
　　(樂年間平江伯陳瑄始隄管家諸湖通淮河為運/道然慮淮水漲溢東侵淮郡也故築髙家堰隄以)¶
　　(捍之起武家墩經小大澗至阜寜湖而淮水無東/侵之患矣又慮黄河漲溢南侵淮郡也故隄新城)¶
　　(之北以捍之起清江浦沿鉢池山栁浦灣迤東而/黄水無南侵之患矣尤慮河水自牐衝入不免泥)¶
　　(淤故嚴啟閉之禁止許漕艘鮮船由牐出入匙鑰/掌之都漕五日發籌一放而官民船隻悉由五壩)¶
　　(車盤是以淮郡晏然漕渠永頼而陳平江之功至/今未泯也後因剝蝕既久隄岸漸傾水從髙家堰)¶
　　(決入一郡遂為魚鼈而當事者未攷其故乃謂海/口壅塞遂穿支渠以洩之盖欲亟拯淮民之溺多)¶
　　(方為疏導之計詎知旁攴暫開水勢陡趨西橋以/上正河遂至淤阻而新開支河闊僅二十餘丈深)¶
<pb:KR2k0042_WYG_049-5a>¶
　　(僅丈許較之故道不及三十分之一耳豈能容受/全河之水下流既壅上流自潰此崔鎮諸口所由)¶
　　(決也今新河尋復淤塞故河漸已通流雖深闊未/及原河十分之一而兩河全下沙隨水刷欲其全)¶
　　(復河身不難也河身既復面濶者七八里狹者亦/不下三四百丈滔滔東下何水不容若猶以為不)¶
　　(足而欲另尋他所别開一渠恐人力不至於此也/以臣等度之非惟不必另鑿一口即草灣亦須置)¶
　　(之勿濬矣故為今之計惟有修復平江伯之故業/髙築南北兩隄以斷兩河之内灌而淮掦昏墊之)¶
　　(苦可免堅塞桃源以下崔鎮口諸決而全河之水/可歸故道淮黄二河並歸入海則沙隨水刷海口)¶
　　(自復而桃清淺阻又不足言矣此以水治水之法/也若夫扒撈桃濬之說僅可施之於牐河耳黄河)¶
　　(河身廣濶撈濬何期悍激湍流器具難下前人屢/試無功徒費工料徐州以南之工如此而已或有)¶
<pb:KR2k0042_WYG_049-5b>¶
　　(難臣者曰淮水欲東而乃挽之使北黄水欲北而/乃挽之使東無乃水性之未適乎臣曰水以海為)¶
　　(性決水乃過顙在山之水非其性也或者又曰昔/禹治河播九河同為逆河入於海今乃欲塞諸決)¶
　　(併二瀆耶臣曰黄河經行之地河南之土最鬆禹/導河入海止經郟縣孟津鞏縣三處皆𨽻今河南)¶
　　(一府其水未必如今之濁今自閺鄉至虞城凡五/府河已全經其地而去禹導河之時復三千餘年)¶
　　(流日久土日鬆土愈鬆水愈濁故平時之水以斗/計之沙居其六一入伏秋則居其八矣以二升之)¶
　　(水載八升之沙非極湍急即至停滯故水分則流/緩流緩則沙停勢所必至即以近事觀之草灣一)¶
　　(開而西橋故道遂淤崔鎮一決而桃清以下遂溢/去嵗水從崔家口出則秦溝遂為平陸此眼前事)¶
　　(又何疑哉所據司道諸臣欵議臣等復加叅酌似/應允從  一議塞決以挽正河之水河水旁決則)¶
<pb:KR2k0042_WYG_049-6a>¶
　　(正流自㣲水勢既㣲則沙淤自積淮以東有髙家/堰朱家口黄浦口三決此淮水旁決處也桃源上)¶
　　(下則有崔鎮口等大小二十九決此黄水旁決處/也俱當築塞  一議築隄防以杜潰決之虞隄以)¶
　　(防決隄弗築則決不已故隄欲堅堅則可守而水/不能攻隄欲逺逺則有容而水不能溢凡隄必尋)¶
　　(老土凡基必從髙厚又必繹賈讓不與争地之青/倣河南逺隄之制徐邳一帶舊隄查有迫近去處)¶
　　(量行展築月隄仍於兩岸相度地形最窪易以奪/河者另築遥隄桃凊一帶南岸古隄已壊相應修)¶
　　(復下抵馬厰坡地形頗窪相應接築北岸自古城/至清河亦應剏築遥隄一道不必再議縷隄徒糜)¶
　　(□力又查清江浦外河一帯至栁浦灣止為淮城/北隄原基短促防䕶未周仍自栁浦灣至髙嶺剙)¶
　　(行接築四十餘里以遏兩河之水盡趨於海分一/議剏建滚水壩以固隄岸黄河水濁固不可  然)¶
<pb:KR2k0042_WYG_049-6b>¶
　　(伏秋水發暴漲傷隄查得古城鎮下之崔鎮口桃/源之&KR0541;城清河之安□城土性堅寔合無各建浹)¶
　　(水石壩一座比隄稍卑二三尺濶三十餘丈萬一/水與隄平任其從壩滚出則歸漕者常盈而無淤)¶
　　(塞之患出漕者得洩而無他潰之處全河不分而/隄自固矣  一議止濬海工程以免糜費相傳海)¶
　　(口横沙並東西二失據土民季真等口稱並未望/見潮上之時海舟通行無滯潮退沙而之水尚深)¶
　　(二尺况横沙並東西二尖各去海口三十餘里豈/能阻碍河流故臣等以為不必治亦不能治惟有)¶
　　(塞決挽河沙隨水去治河即所以治海也别鑿一/渠與復濬草灣徒費錢糧無濟於事  一暫寢老)¶
　　(黄河之議以仍利渉黄強淮弱每每逼淮東注故/議者欲復老黄河故道翼使黄水稍避髙堰民墊)¶
　　(可舉但勘得原河七十餘里中間故道久棄無論/有水無水之地詢之居民俱失其真無從下手且)¶
<pb:KR2k0042_WYG_049-7a>¶
　　(已棄故道欲行開復必須深廣與止河等乃可奪/流今見存大河口窄狹不及桃清三分之一而三)¶
　　(義鎮入口之處背灣徑直猶恐水未必趨况今桃/清遥隄議築則黄水自有容受崔鎮等決議塞則)¶
　　(正河自日深廣髙家堰議築則淮水自能㑹黄清/江浦等牐議嚴啟閉新城北隄議行接築則淮安)¶
　　(髙實興鹽等處自無水/患此河雖不復可也)按議内復牐壩防外河之¶
　　衝一條(别見運/河)¶
　　是年塞崔鎮口築自徐州起抵淮南北兩隄按明¶
　　㑹典是年議塞崔鎮口因築遥隄束水衝沙其南¶
　　岸自三山頭至李家舖長二萬八千五百五十八¶
<pb:KR2k0042_WYG_049-7b>¶
　　丈又自歸仁集築横隄至孫家灣長七千六百八¶
　　十餘丈又於桃源縣馬厰城築隄長七百四十丈¶
　　以遏南奔入淮之勢其北㟁自谷山至直河長九¶
　　千四百八十四丈又自古城至清河長一萬八千¶
　　四百十丈建崔鎮等滾水壩四座以緩泛漲之水¶
　　使不能潰隄而出河流乃安南河全考季馴築髙¶
　　堰起武家墩經大小澗至阜寜湖以捍淮東侵築¶
　　隄起清江浦沿鉢池山栁浦灣迤東以制河南溢¶
<pb:KR2k0042_WYG_049-8a>¶
　　慮河内衝牐而蝕漕也嚴五牐啟閉獨以待漕艘¶
　　六月運盡築壩官民船隻由壩車盤沙無内灌自¶
　　徐抵淮亘六百餘里築南北兩隄蜿蜒相望於是¶
　　淮畢趨清口㑹大河入於海海口不濬而通¶
　　七年河工告成(附/)潘季馴河工告成疏略(數年以來/黄淮胥失)¶
　　(故道至以地方州縣為壑葢黄河惟恃縷隄而縷隄/逼近河濱束水太急每遇伏秋輒被衝決北岸則)¶
　　(決崔鎮季太等處南岸則決龍窩周營等處共百/餘口而又從小河口白洋河灌入挾永堌諸湖之)¶
　　(水越歸仁集直射泗州以至正河流緩泥沙停滯/河身墊髙淮水乂因髙家堰年久圯壞潰決東奔)¶
<pb:KR2k0042_WYG_049-8b>¶
　　(破黄浦決入淺而山陽髙寶興鹽悉成沮洳清口/將為平陸黄淮分流淤沙罔滌雲梯關入海之路)¶
　　(坐此淺狹而運道生民俱困矣自去秋興工之後/諸決盡塞水悉歸漕衝刷力専日就深廣今遥隄)¶
　　(告竣自徐抵淮六百餘里兩隄相望基址既髙且/皆真土膠泥夯杵堅實絶無往歲雜沙虚鬆之弊)¶
　　(蜿蜒綿亘殆如長山夾峙而河流於其中即使異/常泛濫縷隄不支而溢至遥隄勢力淺緩容蓄寛)¶
　　(舒必復歸漕不能潰出譬之重門待暴則暴必難/侵增纊禦寒則寒必難入兼以歸仁一隄横接宿)¶
　　(桃南岸要害之區使黄水不得南決泗州至於挑/清北岸又有減水四壩以節宣盈溢之水不令傷)¶
　　(隄故在遥隄之内則運渠可無淺阻在遥隄之外/則民田可免淹没雖不能保河水之不溢而能保)¶
　　(其必不奪河固不能保縷隄之無虞而能保其至/遥即止葢嘗考𢎞治以前張秋數塞數決自先任)¶
<pb:KR2k0042_WYG_049-9a>¶
　　(都御史劉大夏於黄陵岡一帯増築太行隄一道/而張秋之患遂息此其已試之明騐也况今所築)¶
　　(遥隄係真正淤土較之太行雜沙又有不侔者故/今歳伏初驟漲桃清一帶水為遥隄所束稍落即)¶
　　(歸正漕沙隨水刷河身愈深河岸愈峻上流呂梁/兩崖俱露巉山波流湍急漸復舊洪徐邳一帶年)¶
　　(來篙探及底者今測之皆深七八丈此黄水復故/道之效也髙堰屹然如城堅固足恃淮水盡趨清)¶
　　(口㑹黄入海清口日深上流日涸不特堰内之地/可耕而堰外湖波漸成赤地葢堰外原係民田田)¶
　　(之外為湖湖之外為淮向皆混為一壑而今始復/其本體矣其高寳一帶因上流俱已築塞湖水不)¶
　　(至漲滿且寳應石隄新砌堅緻故雖秋間霖潦浹/旬隄俱如故黄浦八淺築塞之後俱各無虞栁浦)¶
　　(灣一帶新隄環抱淮城並無齧損不特髙寳田地/得以耕藝而上自虹泗盱眙下及山陽興鹽等處)¶
<pb:KR2k0042_WYG_049-9b>¶
　　(皆成沃壤此淮水復故道之效也現今淮城以西/清河以東二瀆交流海口之深測之已十餘丈葢)¶
　　(以水攻水以河治河黄淮並注水滌沙行無復壅/滯非特不相扼而且交相為用故當秋漲之日而)¶
　　(其景象如此昔年河墊水淺水行地上祗見其多/今則沙刷水深水由地中祗見其少也數年以來)¶
　　(議論紛起有謂故道當棄者有謂諸決當留者有/謂當開支河以殺下流者有謂海口當另行開濬)¶
　　(者臣等反覆計議棄故道則必欲乗新衝新衝皆住/址陸地漫不成渠淺澀難以浮舟不可也留諸決則)¶
　　(正河必奪桃清之間僅存溝水淮陽兩郡一望成/湖不可也開支河則黄河必不兩行自古紀之淮)¶
　　(河泛溢隨地沮洳水中鑿渠則不能别尋他道則/不得况殺者無幾而來者滔滔昏墊之患何時而)¶
　　(止不可也海口故道則廣自二三里以至十餘里/詢之土人皆云徃時深不可測近因淮黄分流止)¶
<pb:KR2k0042_WYG_049-10a>¶
　　(餘涓滴入海水少而緩故沙停而積海口淺而溢/耳若兩河之水全歸故道則海口仍舊深廣不必)¶
　　(别尋開鑿徒費無益也臣等乃思欲疏下流先防/上源欲遏旁支先防正道遂決意塞決以挽其趨)¶
　　(築遥隄以防其決建減水壩以殺其勢而保其隄/一嵗之間兩河歸正沙刷水深海口大闢田廬盡)¶
　　(復流移歸業葢築室似為阻水而不知力不専則/沙不刷阻之者乃所以疏之也合流似為益水而)¶
　　(不知力不𢎞則沙不滌益之者乃所以殺之也旁/溢則水散而淺返正則水束而深水行沙面則見)¶
　　(其髙水行河底則見其卑此既治之後與未治之/先光景大相懸絶也每嵗修防不失即此便為永)¶
　　(圖借水攻沙以水治水臣等䝉昧之見如此而已/至於復牐壩嚴啟閉疏濬掦河之淺亦皆尋繹先)¶
　　(臣陳瑄故業原無竒䇿偶倖成功寔皆絲綸屢飭/並河漕以一事權假便宜以任展布故臣得効芻)¶
<pb:KR2k0042_WYG_049-10b>¶
　　(蕘何敢貪天功/以為己力哉)給事中尹瑾善後事宜疏略(切黄/河之)¶
　　(性合則力専而流急故沙隨水刷而日深近日諸/决盡塞河水頓深則塞決之功誠不可緩葢河決)¶
　　(久則旁流深旁流深則正河奪故塞之速則費省/而功易塞之遅則費鉅而工難其間經理區畫固)¶
　　(司道職掌而夫役物料則有司存焉有司職掌守/土比閭之民皆其撫馭一號召即役夫也帑藏之)¶
　　(財皆其典守一階置即物料也呼吸之間事可立/辦惟有司視河隄之坍齧漫不經心又或執拘孿)¶
　　(之見即有水勢危廹必待白之河道白之河漕文/移徃返動經旬月江河一失淜湃難支始而蟻穴)¶
　　(終而濫觴以至於滔天而莫可收拾崔鎮黄浦之/覆&KR0186;可鑑也崔鎮黄浦當初決之時特數十人捧)¶
　　(土之力耳乃崔鎮士民赴愬而縣官付之罔聞黄/浦舖老呈報而縣佐加之笞責迄今地方官民言)¶
<pb:KR2k0042_WYG_049-11a>¶
　　(之無不痛恨近凡河道失事掌印及管河官一體/叅治誠宜永為令甲但下無専制事輒闗白須假)¶
　　(以便宜今後萬一水漲暴發事在危廹非司道駐/劄地方該掌印官徑自派募人夫動支物料若夫)¶
　　(料不足聴其借支貯庫别項銀兩措辦或一面通/詳司道一面便宜處辦夫料築塞不必拘泥闗白)¶
　　(而後/行事)¶
　　八年開復邳州直河及宿遷小河河防一覽開復¶
　　邳州直河一道而䝉沂諸水徑出大河開復宿遷¶
　　南㟁小河一道而靈睢積水漸已消減¶
　　十一年正月辛未浚韓家口引渠出徐州¶
<pb:KR2k0042_WYG_049-11b>¶
　　十三年河決范家口水灌淮城全河幾奪又決天¶
　　妃壩福興漸淤遣科臣常居敬督塞之續又加築¶
　　范口石隄全河復故¶
　　十五年河決茶城尋淤¶
　　十六年三月禮科給事中王士性請開復黄河故¶
　　道下行河者議行之(附/)王士性疏略(河至清河向/南衝者凡四)¶
　　(折而後入海淮安髙寳鹽興葢不啻數百萬生靈/之命託之一丸泥而紛紛之議如蟻穴漏巵補救)¶
　　(迄無寜嵗不如復河故道為一勞永逸之圖也河/故道由桃源三義鎮逹葉家衝與淮合在清河縣)¶
<pb:KR2k0042_WYG_049-12a>¶
　　(北别有濟運一河在縣南葢支河耳河強奪支河/直趨縣南而自棄北流之道久且斷流然河形固)¶
　　(在也自桃源至瓦子灘凡九十里地下不耕無室/廬□墓之碍雖開河經費視諸説稍倍而河道一)¶
　　(復為利/無窮)¶
　　六月督理河工給事中常居敬奏黄河故道開復¶
　　甚難宜罷役而訾家營支河之議起　按河防一¶
　　覽開訾家營支河一道為淮安知府張允濟原議¶
　　欲使大河分流一殺泗州水勢一減清江浦外伏¶
　　秋之漲而潘季馴疏陳以為河不兩行自古記之¶
<pb:KR2k0042_WYG_049-12b>¶
　　徃年河臣劉大夏劉天和王以旗俱開濬支渠不¶
　　久即淤恐妨奪正河虚費工力請行停寢¶
　　十二月訾家營支河工罷明神宗實錄從總河潘¶
　　季馴之議也¶
　　是年鮑家口開河防一覽清江浦外隄對㟁鮑家¶
　　營忽衝開一口幾二百丈其水從木口入荒坡徃¶
　　東北浪石舊河身至娘子莊澗橋古寨俱係湖蕩¶
　　又十五里至桑墩入見成連河分支一百餘里下¶
<pb:KR2k0042_WYG_049-13a>¶
　　新壩入海此口離清河縣三十里與運河經行之¶
　　處眇不相渉而清江隄修築既髙水從西激鮑口¶
　　一開清江隄乃完運道可免齧潰改徙¶
　　十七年十月黄河決口塞¶
　　是年增築豐縣清水河月隄長二千五百丈又築¶
　　塔山隄長九百餘丈¶
　　草灣河通淮安府志先是草灣河通塞不常至是¶
　　大通奪正河十分之七至赤晏廟仍歸大河清江¶
<pb:KR2k0042_WYG_049-13b>¶
　　浦外居民恃以為安而河面較正河僅三分之一¶
　　上流未免逗遛¶
　　十八年又築塔山隄長七百餘丈¶
　　十九年河道都御史潘季馴開魁山支河以消徐¶
　　州積潦復條上事宜詔如擬行(附/)工部題覆河道¶
　　都御史潘季馴條議(一放水淤平内地以圖堅久/謂縷遥二隄俱為防河善法)¶
　　(但宿遷以南有遥無縷獨直河以西地勢卑窪嵗/嵗患水宜將遥隄查閲堅固却將縷隄相度地勢)¶
　　(開缺放水沙隨水入地隨沙髙庶消患而費省一/接築遥隄以防奪河謂黄河之勢分則河遂奪緩)¶
<pb:KR2k0042_WYG_049-14a>¶
　　(則沙遂停宜自永頼亭以下接築遥隄計五百四/十丈至黄家溝止庶河無分流而事可永頼一増)¶
　　(支渠大隄以杜淤淺謂徐城積潦悉由新開支河/洩出惟魁山迤北王家林一段約長十餘丈迤南)¶
　　(倪家林一段約長三十餘丈宜倣支河新隄之法/築大隄一道自無塌損之患積水勢若建瓴矣)¶
　　二十年兩河隄防告成(附/)潘季馴隄防告成疏略¶
　　(臣於萬厯六年奉命治河即請築遥隄以防其潰/築縷隄以東其流八九年間河流順軌故道晏然)¶
　　(業有成效矣而嵗久官更弊滋法弛以河防為末/務視隄工為贅疣一簣莫加萬夫閒曠而車馬之)¶
　　(蹂躙風雨之剝蝕河流之汕刷髙者日卑厚者日/薄何怪其東潰西決荷䝉皇上授臣以總理之榷)¶
　　(責臣以修復之事臣固不能别為新竒之䇿尤不/敢為僥倖之圖惓惓以隄防陳乞謬承俞命畢力)¶
<pb:KR2k0042_WYG_049-14b>¶
　　(仰承將濱河一帶地方躬親荒度周爰諮諏舊有/而今記者則議加修舊無而宜有者則議剙築遥)¶
　　(隄約攔水勢取其易守也而遥隄之内復築格隄/葢慮決水順遥而下亦可成河故欲其遇格即止)¶
　　(也縷隄拘束河流取其衝刷也而縷隄之内復築/月隄葢恐縷逼河流難免衝決故欲其遇月而即)¶
　　(止也防禦之法較之己夘告成之功更為詳宻倘/能嵗守不失則河流自無衝決之患河不衝決則)¶
　　(故道晏然翕由順軌而運艘自無阻滯之虞矣但/&KR3948;土成隄原非鐵石積不修葺便至傾頺嵗嵗修)¶
　　(之嵗嵗此河也世世守之世世此河也故嵗修錢/糧之設徭編雇募額夫凡以為河也而可置之虗)¶
　　(糜閒曠之地哉臣是以諄諄為申明修守之請也/伏望天語叮嚀嚴諭地方司道等官每嵗務將各)¶
　　(隄頂加髙五寸兩旁汕刷及卑薄處所一體幫厚/五寸年終管河官呈報各該司近司道官躬親騐)¶
<pb:KR2k0042_WYG_049-15a>¶
　　(覈開報總河衙門覆覈年終造冊奏繳不如式者/指名叅䆒庶河防永固而國計民生俱有賴矣)¶
　　又併勘河情疏略(臣自嘉靖四十四年至今以河/事君父者四任矣壯於斯老於)¶
　　(斯朝於斯暮於斯或采之輿情或得之目撃或稽/之已徃或騐之將來水有性拂之不可河有防弛)¶
　　(之不可地有定形強之不可治有正理鑿之不可/故厭常者每欲棄舊以更新而臣則以為祖宗二)¶
　　(百餘年之故道必不可失也泥成說者每欲支分/以殺勢而臣則以為黄河之濁流必不可分也臣)¶
　　(執此以治河者前後一十二年矣而不意去秋霪/霖連月河水滔天物議遂騰牢不可破夫當伏秋)¶
　　(暴漲之時兩河並髙人言無足怪也而寜知漲之/必有消乎以方漲之河而律之旋消之後不可也)¶
　　(人見其水盈及隄輒謂隄可棄也而寜知防潰則/水泛外洩則中乾不數日而水落岸出河安如故)¶
<pb:KR2k0042_WYG_049-15b>¶
　　　(固隄所以存河乎行者止見其漲而不見其消談/者不聞其消而惟聞其漲一人言之百人從而和)¶
　　　(之議論多者成功或毀興作侈者工費自煩故敢/備述人言之最易惑衆最能病河者逐一詳解於)¶
　　　(後一議者謂水勢宜殺黄水暴漲何不多濬支渠/以殺之乎臣曰此分合之説正所當辨也分流誠)¶
　　　(能殺勢然可行於清水之河非所行於黄河也黄/河斗水沙居其六以四升之水載六升之沙非極)¶
　　　(迅溜湍急則必淤阻分則勢緩勢緩則沙停沙停則/河飽飽則奪河河不兩行自古記之藉勢行沙合之)¶
　　　(者乃所以殺之也又謂水漲之時暫開決口以分/其流水落復塞此言誠似有見但塞決如升天之)¶
　　　(難費亦不貲臣於萬厯八年築有崔鎮徐昇季太/三義四減水石壩於桃源縣遥隄中壩與地平水)¶
　　　(浮則洩此與開決之説無異而水遇石止難以深/刷可無奪河之虞水落歸漕壩復如故可免塞決)¶
<pb:KR2k0042_WYG_049-16a>¶
　　(之費此外不須另聞決矣一議者謂舊河沙墊底/髙不若另覓新河之為得也臣曰沙固易停亦易)¶
　　(刷即一河之中溜處則深緩處則淺水合沙刷必/無俱墊之理此淺彼深亦無妨運之事人見伏秋)¶
　　(水髙輒歸罪於沙墊殊不知此水髙於而非沙髙/於底也如使河底果為沙墊則冬春水落岸出之)¶
　　(時舟膠不能行矣藉令因此而欲棄故道别鑿新/河無諭其無所也即得便宜之地而鑿之人力能)¶
　　(使闊百丈以至二百丈深二丈以至三四丈如故/河乎即使能之將置黄河於何地乎如不可置則)¶
　　(行之數年新者舊矣河何擇於新舊舊則淤新則/不淤非臣之所能解也且禹之治水九河曰疏濟)¶
　　(漯曰瀹汝漢曰決淮泗曰排傳者曰疏通也瀹亦/疏通之意排決皆去其壅塞也葢天地開闢之初)¶
　　(即有百川四瀆原自朝宗於海禹但去其壅塞以/復天地之故道耳凡民知識不進神禹達甚乃欲)¶
<pb:KR2k0042_WYG_049-16b>¶
　　(棄故從新乎議者又謂徐邳非黄河之故道也然/獨非泗沂之故道乎禹貢所謂導淮自桐栢東會)¶
　　(於泗沂即此河也志稱宋神宗十年河犬決於澶/州合南清河而會於准南清河者即泗沂也行之)¶
　　(六七百年是亦黄河之故道也一議者謂賈讓有/云上之有川猶人之有口也治土而防其川猶之)¶
　　(兒啼而塞其口故禹之治水以導而今之治水以/障何也臣曰昔白圭迎水之性以隣為壑是謂之)¶
　　(障若順水之性以隄防溢則謂之防河水盛漲之以海/時無隄則必旁溢旁溢則必汎濫而不循軌豈能)¶
　　(為壑耶故隄之者欲其不溢而循軌以入於海正/所以導之也考之禹貢云九澤既陂四海㑹同傳)¶
　　(曰九州之澤已有陂障而無潰決四海之水無不/㑹同而各有所歸則禹之導水何嘗不以隄哉議)¶
　　(者又謂水愈髙則隄愈増不將隆隄於天乎臣則/曰若謂河水有長無消耶亦豈以隄外即水耶隄)¶
<pb:KR2k0042_WYG_049-17a>¶
　　(外為灘灘外為河平時水不及灘隄若贅疣伏秋/異常之水亦至丈許始逾灘而及隄然或三日或)¶
　　(五日或七日或旬日即復歸落於漕隄之髙者不/過踰丈何能隆之於天也一議者謂昔年徐洪呂)¶
　　(洪怪石嶙峋上浮水面湍激之聲如雷如霆舟觸/之必敗今皆無聲得非沙掩其上而然乎臣曰二)¶
　　(洪本體甚髙沙能掩之是無徐州矣徐州洪為主/事郭昇戴鼇陳穆先後剷鑿志所謂翻舟等石悉)¶
　　(去無餘又云盤距横突隠見於波濤之間激飛湍/而鳴雷霆者剗削殆盡是也呂梁洪為主事陳洪)¶
　　(範所鑿先臣大學士徐階記中所稱獰利如剣㦸/之相向虎豹獅象之相攫犬牙交而蛇蚓蟠者怪)¶
　　(石盡去舟行如出坦途是也自諸臣鑿平之後徃/來更無覆溺之患厥功甚大葢此時偶因黄河他)¶
　　(決二洪為涸天假之便以成諸臣之功而不知者/遂謂洪為沙掩耳又有病其剷鑿之後水不潄石)¶
<pb:KR2k0042_WYG_049-17b>¶
　　(故不能刷沙則誤矣夫水之激石北在水面豈能/刷及河底之沙且自河南至雲梯關海口幾二千)¶
　　(里惟徐呂五十里内有此二洪縱能刷沙豈能刷/及二千里耶一議者謂雲梯闗海口沙塞以致兩)¶
　　(河停蓄不流有之乎臣曰黄河自星宿海萬里而/來從雲梯闗出海並無他處分流海口果塞兩河)¶
　　(豈有不停之理但自春徂冬自朝及暮滔滔東下/迅溜湍激何嘗有一息停蓄如其停也則水當有)¶
　　(長無消矣乃朝而長暮而消或今日長明日消消/有多寡有遲速然必無長至旬日而不消者而大)¶
　　(分則伏秋長多消少冬春長少消多上源雨多則/長雨霽則消此一定而不可易者海口既塞則所)¶
　　(消之水何徃耶臣嘗親至雲梯關閱視海口深濶/並無淤梗一議者謂黄髙於徐淮髙於泗可不為)¶
　　(之處乎臣曰不能也非不為也自河南□歸以至/淮安之安東其地皆卑於河不獨徐泗為然也如)¶
<pb:KR2k0042_WYG_049-18a>¶
　　(黄而可卑則湯遷於亳仲丁遷囂河亶甲遷相祖/乙遷耿盤庚遷殷凡以避河也而何其不憚煩如)¶
　　(此也淮而可卑則宋景祐三年泗州張守不必築/䕶城隄三丈三尺以捍之矣此載在志傳中可考)¶
　　(也/)又修守事宜一築隄凡黄河隄必逺築大約離¶
　　㟁須三二里庶容蓄寛廣可免決齧切勿逼水以¶
　　致易決務取真正老土每髙五寸即夯杵三二遍¶
　　若有淤泥與老土同苐須取起曬晾候稍乾方加¶
　　夯杵其取土宜逺切忌傍隄穵取以致成河積水¶
　　刷損隄根騐隄之法用鐵錐筒探之或間一掘試¶
<pb:KR2k0042_WYG_049-18b>¶
　　　一塞決凡隄初決時急將兩頭下埽包裹官夫¶
　　晝夜㸔守稍待水勢平緩即從兩頭接築如水勢¶
　　洶湧頭裹不住即於本隄退後數丈穵槽下埽如¶
　　裹頭之法刷至彼必住矣如又不住即於上首築¶
　　逼水大壩一道分水勢射對㟁使回溜衝刷正河¶
　　則塞工可施矣塞將完時水口漸窄水勢益湧又¶
　　有合口之難須用頭細尾粗之埽名曰鼠頭埽俾¶
　　上水口濶下水口收庶不致滚失而塞工易就也¶
<pb:KR2k0042_WYG_049-19a>¶
　　埽以土勝為主埽臺須要臥羊坡以便推挽揪頭¶
　　繩須要𦂳扯以防下淌又須時時打鬆令其深下¶
　　仍覓慣㑹泅水之人入水探驗底埽著地方下簽¶
　　樁簽樁須要酌中埽埽釘著方為堅固如寒天或¶
　　水急不能泅水即㸔揪頭寛鬆便是著地之騐繋¶
　　繩留橛令人專守略有走動便須另下一橛橛頭¶
　　上填記第幾埽揪頭滚肚明白以便㸃查收放埽¶
　　面出水未髙寜加一小埽不可多用土牛推埽時¶
<pb:KR2k0042_WYG_049-19b>¶
　　易動故也須要勇徃直前俗諺謂之搶築如用大¶
　　埽長五丈髙六七尺者用草六百束毎束重十斤¶
　　栁梢一百二十束每束重三十斤如無栁梢以葦¶
　　代之草繩六十套每套四十二條每條長二丈四¶
　　尺樁木五根揪頭滚肚繩四條共用檾二百五十¶
　　斤挑土夫工逺近不等難以預計中埽并土牛工¶
　　料以次遞減　一下䕶根乾埽凡隄係埽灣湏預¶
　　下乾埽以衛隄根此埽須土多料少簽樁必用長¶
<pb:KR2k0042_WYG_049-20a>¶
　　壯入地稍深庶不坍蟄如下長三丈髙三尺埽一¶
　　箇用草一百六十束栁梢四十束草繩十二套樁¶
　　木三根量用檾作行繩用隄夫二十工¶
　　二十一年河決單縣之黄堌口一由徐州出小浮¶
　　橋一由舊河逹鎮口牐¶
　　二十三年三月勘河科臣張企程總河楊一魁等¶
　　進分黄導淮疏浚海口之議¶
　　三十四年分黄導淮工成南河全考總河楊一魁¶
<pb:KR2k0042_WYG_049-20b>¶
　　㑹給事中張企程行委郎中詹在泮等開挑桃源¶
　　黄壩新河自黄家觜起至五港灌口止分洩黄水¶
　　入海以抑黄強導淮開清口沙七里建武家墩涇¶
　　河牐洩淮水由永濟河逹涇河下射陽湖入海又¶
　　建髙良澗減水石牐子嬰溝周家橋減水石牐洩¶
　　淮水一由岔河下涇河一由草子河寳應湖下子¶
　　嬰溝俱通廣洋湖入海仍恐淮水宣洩不及南注¶
　　各湖為患又挑髙郵茆塘港通邵伯湖開金家灣¶
<pb:KR2k0042_WYG_049-21a>¶
　　下芒稻河入江以疏淮漲(附/)部覆總河楊一魁分¶
　　黄導淮善後事宜疏略(一議展河岸以固隄防葢/舊河身濶二百餘丈尚有)¶
　　(縷隄遥隄以束之而新河面窄土鬆伏秋之防不/可不慮宜於新渠中堅處所再闢二十丈以廣容)¶
　　(納兩岸倣遥隄之制另築厚隄一道以固衝撃其/王家口周莊為運道經由之地令加浚鑿並築堅)¶
　　(隄以便牽輓一議設長夫以時修守葢黄壩至五/港口約三百餘里河隄始剏勢易潰決議設夫一)¶
　　(千七百名以待修救之用又嵗募五百名遇有淺/阻亟為挑浚一議設専官以便責成葢修浚雖以)¶
　　(夫役而督率要在専官其娘子莊以/下應以府同知張兆元専為督察)¶
　　是年黄堌口決漫延蕭碭宿睢靈宿數州縣境¶
<pb:KR2k0042_WYG_049-21b>¶
　　二十五年總河楊一魁奏濬小浮橋沂河口工竣¶
　　明神宗實錄自河決南徙徐邳復見清泗議者謂¶
　　全河水㣲不利運道決口不塞貽害地方且恐下¶
　　齧歸仁為盱泗患獨總河尚書楊一魁謂堌口深¶
　　濶難塞議濬小浮橋沂河口至是工程報竣運道¶
　　通利奏言萬厯七年河臣潘季馴慮黄河倒灌小¶
　　河白洋等口挾諸河水衝射盱泗作歸仁隄為保¶
　　障計自黄堌一決下流易洩必無上灌之虞且小¶
<pb:KR2k0042_WYG_049-22a>¶
　　河不日工完引河歸復故道去歸仁益遠部覆報¶
　　可又楊一魁議開小浮橋築義安壩濬小河日引¶
　　武沂泉以濟運及是以久旱不雨上源水枯乂復¶
　　衝開義安束水壩二十餘丈小浮橋來水㣲細運¶
　　河淺澀於是一魁議挑堌口迤上埽灣淤觜二處¶
　　仰受黄流救小浮橋以上數十里之涸部覆報可¶
　　又楊一魁疏言今黄河南徙至韓家道盤坌河丁¶
　　家莊俱兩㟁濶百丈深踰二丈名曰銅幫鐵底故¶
<pb:KR2k0042_WYG_049-22b>¶
　　道也劉家窪始強半南流得山西坡永堌湖以為¶
　　壑出溪口入符離河亦故道也惟徐邳運道淺涸¶
　　誠為可虞所以首議疏小浮橋實因其勢而圖資¶
　　其利乃小試頗有效驗若將小浮橋再加挑闢未¶
　　必不為運道之利計不出此而欲自黄堌挽回全¶
　　河必須挑四百里淤髙之河身築三百里南㟁之¶
　　長隄不惟所費不貲還恐後患無已御史楊光訓¶
　　周盤馬從聘議與總河合工科給事中徐觀瀾言¶
<pb:KR2k0042_WYG_049-23a>¶
　　堌口之勘三臣既同善均從衆請専任河臣以責¶
　　成功上是其言令河臣悉心經畫南河全考按黄¶
　　堌口乃賈魯舊開處也楊一魁以河雖南出符離¶
　　淹没民田無幾而河水一半由舊河下徐州足以¶
　　濟運議不治又二年代之者為大司空劉東星亦¶
　　守舊議(附/)張兆元黄堌口歸仁隄考(按黄堌口屬/山東單縣接)¶
　　(河南虞城界其水由夏邑永城及南直𨽻蕭碭宿/睢地方至小河口白洋河復入運河此口南射歸)¶
　　(仁集石隄最稱要害内有沙渚二水中分經虞城/孔家樓接碭山縣劉家集至王家橋九十餘里俱)¶
<pb:KR2k0042_WYG_049-23b>¶
　　(有河形自王家橋至狐父橋十里係黄河故道自/狐父橋至蕭縣界三十里有大河形自蕭縣界起)¶
　　(入盤坌河至兩河口七十三里亦有河形自兩河/口由山西坡瓦子口入永堌湖至宿州地方徐溪)¶
　　(口七十餘里俱坡水散漫自徐溪口至符離橋時/村一百一十里自時村分流由靈壁縣地方孟山)¶
　　(睢寕縣地方廟灣口宿遷縣地方耿車至小河口/俱三十里小河口迤南有白鹿湖邸家湖二湖雖)¶
　　(係瀦水湖面闊逺一遇北風則怒濤奔逸勢必南/侵舊自歸仁集起至孫家灣特築遥隄一道捍禦)¶
　　(之名曰歸仁隄計長七千六百八十二丈八尺今/黄堌決口之水復經其下則其防範於先事也宜)¶
　　(周當事者須急堵黄堌口俾黄水盡八徐邳正河/以濟運道仍堅守歸仁隄使横流不致衝究盱泗)¶
　　(此正今日/第一要務)¶
<pb:KR2k0042_WYG_049-24a>¶
　　二十六年總河劉東星議浚黄河故道¶
　　二十七年浚三仙臺至趙家圈河工成明神宗實¶
　　錄二十七年三月工部覆劉東星議大約謂黄河¶
　　自商虞而下至小浮橋下二洪乃賈魯老黄河故¶
　　道自元及嘉靖年間行之甚利至三十七年北徙¶
　　濁河而此河遂淤萬厯七年總河潘季馴議復開¶
　　之以工費浩繁中罷今河決黄堌而南徙由韓家¶
　　道口至趙家圈百餘里衝刷成河即先年議復之¶
<pb:KR2k0042_WYG_049-24b>¶
　　故道由趙家圏尋老黄河故道開挑由東鎮曲里舖¶
　　石將軍廟至兩河口直接三仙臺新渠計長僅四¶
　　十里據運同趙坰等估挑濶十丈深一丈募夫五¶
　　萬人費可八萬餘兩不過一月有半可以竣工此¶
　　河一開則目前大挑運河及小挑濁河工程俱可¶
　　節省誠所謂事半功倍者也報可又是年八月東¶
　　星開趙囤至彭城賈魯所濬故道起曲里舖至三¶
　　仙臺四十里又起三仙臺至小浮橋開支流若干¶
<pb:KR2k0042_WYG_049-25a>¶
　　凡五月成¶
　　二十九年䝉墻等口決河勢盡南趨邳宿¶
　　三十年工部尚書楊一魁覆河南巡撫曾如春疏¶
　　請上源下流兼治詔嘉納之(附/)楊一魁疏略(近因/䝉墻)¶
　　(等口衝決黄河勢趨邳宿亟圖修築汴隄以障南/徙誠目前保䕶至計苐汴隄上自歸徳下至靈虹)¶
　　(接連歸仁隄數百餘里若今河南地方已修完固/而靈虹一帶尚為殘缺則狂瀾盡復奔南前工虚)¶
　　(費應一並修築髙厚始保萬全宿遷小河口乃睢/水出洩故道河渠尚未深廣兼以耿車児灘横隄)¶
　　(年久殘廢莫能障禦為今之計速應疏浚小河口/仍倍築耿車等隄使黄流盡歸小河口則瀰漫自)¶
<pb:KR2k0042_WYG_049-25b>¶
　　(消苐前隄槩築決口既塞倘下流不浚上源必復/淤塞恐衝決之患又必不免應通行各該撫臣同)¶
　　(心興舉母/分爾我)¶
　　三十一年總河曾如春挑北河引河入淮¶
　　是年河決蘓莊衝入沛縣太行隄¶
　　三十二年四月從工部尚書姚繼可請開泇分黄¶
　　並舉明神宗實錄工部尚書姚繼可題泇河業有¶
　　成績泇成而漕可藉矣至於黄河衝徙魚鼈豐沛¶
　　若非因勢利導何以拯救元元總河議於堅城集¶
<pb:KR2k0042_WYG_049-26a>¶
　　以上開渠引河而下流多通復分六座樓苑家樓¶
　　二路而水勢多殺既可以移豐沛之患又不至沿¶
　　碭山之城行所無事莫善於此請開泇分黄兩工¶
　　並舉上允之¶
　　八月河決朱旺口及太行隄數處¶
　　三十三年正月總河尚書李化龍奉命查勘兩年¶
　　河工建議嚴守隄賞罰從之(附/)李化龍疏略(年來/緩於)¶
　　(隄防急於挑浚及至隄壊水溢尚不引咎於守隄/之不力而且委罪於浚河之不深則何不取河勢)¶
<pb:KR2k0042_WYG_049-26b>¶
　　(觀之也河北岸自曹縣以下無入張秋之路南岸/自虞城以下無入淮之路惟是向來運道由徐邳)¶
　　(以逹鎮口故河北決曹單豐沛間則由昭陽湖出/李家口而運道涸今泇河一成自直𨽻以至夏鎮)¶
　　(三百六十里之淤途易而為二百六十里之㨗徑/此後黄河在山東直𨽻間能係運道之命脉者寡)¶
　　(矣獨朱旺口以上決單則單為沼決曹則曹為魚/與夫豐沛徐邳蕭碭數十萬生靈總懸命於遥遥)¶
　　(之一線則隄防亦何可緩也隄防固則上無泛溢/下必順流不固而下雖通行上必旁奪此一恒人)¶
　　(能辨之而何持議者之紛紛也前年水行隄北則/曰昭陽湖不能行水水且倒灌矣昨嵗水分隄南)¶
　　(則曰新河不能容水水且倒灌矣倒灌之説興築/塞之事緩卒之隄潰河淤水之取道昭陽湖而南)¶
　　(者自如安見其倒灌則又何不敢地勢觀之也自/朱旺口由苑家樓杜家樓以至小浮橋上下相較)¶
<pb:KR2k0042_WYG_049-27a>¶
　　(可低三四尺北髙南下居可知矣若水入新河兩/兩分行縱伏秋暴漲不過溢岸而止豈能自卑趨)¶
　　(髙自下趨上哉故上隄誠守則河必在朱旺口上/下亦其自然之勢也又何倒灌之足患倒灌之説)¶
　　(原為失隄者逃罪之地乃其弊也請西自開歸東/至徐邳必無不守之地上自司道下至府縣必無)¶
　　(不守之人掌印官與管河佐貳同其賞罰守廵與/管河司道同其功罪庶人人任事不得分籓籬人)¶
　　(人著肩不/暇騰口説)¶
　　是年總河侍郎曹時聘題准大挑朱旺口由堅城¶
　　集出徐州小浮橋長六萬丈南河全考是年冬十¶
　　月興工自蘇莊至徐州幾二百餘里悉州縣正官¶
<pb:KR2k0042_WYG_049-27b>¶
　　受役分地而浚之河&KR0183;成惟徐州之上有八九里¶
　　許未及浚而蘇莊逼近黄河隄工單薄忽從地下¶
　　穿入新渠震撼東下不待放水也流至未開處稍¶
　　梗塞遂汎濫新河之外然大勢已定可以隄約束¶
　　之而魚沛單濟金鄉之水悉歸大河民免魚鼈矣¶
　　三十四年四月新河成明神宗實錄四月癸亥大¶
　　挑河工成自朱旺口逹小浮橋延袤一百七十里¶
　　渠勢深廣築隄髙厚潰流復故道自十一月至今¶
<pb:KR2k0042_WYG_049-28a>¶
　　五閱月而功成河道總督曹時聘上疏報聞¶
　　六月郭煖樓人字口河決北股至茶城鎮口按臣¶
　　漕臣等疏聞下部議明神宗實錄署工部侍郎沈¶
　　應文言朱旺而上徐州而下舊河甚濶悉百丈以¶
　　至二百丈今所挑新渠寛者不過三四十丈耳廣¶
　　狹相懸吞吐不及勢必盈漫龎家屯乃河臣原題¶
　　量挑以分殺水勢者雖有郭煖樓之潰暴漲所乘¶
　　原非決裂而不可收拾也目今行南股者十之七¶
<pb:KR2k0042_WYG_049-28b>¶
　　行北股者十之三滔滔大勢仍趨新渠且壩工止¶
　　留六丈官夫雲集畚鍤立竢待衝刷稍廣水勢必¶
　　殺數丈決口直一鼓舞之力但兩股並駛勢不兩¶
　　強河性變遷滄桑互易轉昐伏秋寜無横決則長¶
　　河南北增築新隄修補行縷不可不豫在河臣嚴¶
　　飭各屬䖍始厚終以收一簣奉㫖河工垂成尤宜¶
　　萬分加謹著河臣於應塞決口相機堵築朝廷不¶
　　為中制不責近功務保萬全方稱竟局¶
<pb:KR2k0042_WYG_049-29a>¶
　　三十九年六月河決狼矢溝總河劉士忠檄中河¶
　　郎中吳大山淮徐道袁應泰築塞之¶
　　四十年九月河決徐州三山口正河悉為平陸邳¶
　　睢河水陡耗總河劉士忠檄吳大山等開挑引水¶
　　河復故道四十一年塞三山決口¶
　　四十二年六月河決靈璧縣陳鋪入冬淤平河流¶
　　復故¶
　　四十三年河決狼矢溝工部郎中王命禹督塞之¶
<pb:KR2k0042_WYG_049-29b>¶
　　四十四年五月河復決狼矢溝南河全考決水由¶
　　蛤蟃周栁等湖入泇河出直口復與黄㑹運船入¶
　　口迎溜稱艱河道陳薦檄中河郎中黄景章開武¶
　　河等口洩水平溜後二年決口沙淤河復故道總¶
　　河侍郎王佐加築月壩以為保障¶
　　天啟元年河決靈璧雙溝黄鋪由永姬湖出白洋¶
　　小河口仍與黄㑹故道堙涸總河侍郎陳道亨役¶
　　夫築塞¶
<pb:KR2k0042_WYG_049-30a>¶
　　二年工竣¶
　　七月河決睢寜縣諸口¶
　　三年七月山陽外河決乾溝新河西河決馬湖牐¶
　　月壩等處南河郎中朱國盛淮海道宋統殷等築¶
　　塞之更於清口分水處建立磯觜以遏上流之勢¶
　　四年六月河決徐州魁山隄東北灌州城一自南¶
　　門至雲龍山西北天安橋入石狗湖一由舊支河¶
　　南流至鄧二莊厯租溝東南以逹小河出白洋仍¶
<pb:KR2k0042_WYG_049-30b>¶
　　與黄㑹總河房壯麗題准大挑故道復加埽築塞¶
　　之¶
　　崇禎二年四月河決睢寜總河李若星請開邳州¶
　　壩洩水入故道且塞曹家口匙頭灣逼水北注以¶
　　減睢寜之患從之¶
　　四年六月河決建義諸口灌興化鹽城¶
　　六年三月御史吳振纓陳河隄修築𦂳要下部議¶
　　行之(附/)吳振纓疏略(鳯泗之水淮近而河逺故歸/仁一帯之隄防淮而不防河)¶
<pb:KR2k0042_WYG_049-31a>¶
　　(以睢寜上下舊築西北長隄數百里障河之横而/束其流以歸於海此歸仁之外捍也向者漕運走)¶
　　(徐邳則為漕䕶隄嵗勤修築以直河改運而急漕/者視此隄為緩且邳州築其攔防羊山塞其分流)¶
　　(水盡逼於睢寜有不容不決之勢矣故如餘堡雲/堡露堡湯家園諸口先後俱決是向之准與黄至)¶
　　(清河始合而今之黄水潰漫睢寜最下與淮合併/浩渺無涯歸仁隄失其捍蔽而兼之黄強淮弱狂)¶
　　(怒奔衝非一隄之力所能支故修歸仁而/堅塞睢寕外隄之決口為治河之要著)¶
　　七年二月建義決口塞¶
　　六月河決沛縣之滿壩及陳㟁水口又決長山隄¶
　　口參議徐標率河防同知張俊英塞之徐州志先¶
<pb:KR2k0042_WYG_049-31b>¶
　　是懼河決㑹通也北築太行隄西起虞城界東抵¶
　　沛縣復築縷隄用䕶太行西起虞城界東抵張村¶
　　站又上自茶城下厯三山抵雙溝兩㟁長隄之上¶
　　每三里設鋪一所每鋪設夫十名外更設遊夫巡¶
　　邏協力防守¶
　¶
　¶
　江南通志卷五十¶
