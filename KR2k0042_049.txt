# -*- mode: mandoku-view; -*-
#+TITLE: 江南通志
#+DATE: 2015-08-24 22:41:07.492070
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷四十九
<pb:KR2k0042_WYG_049-1a>¶
欽定四庫全書¶
　江南通志卷四十九¶
　　河渠志¶
　　水有四瀆其三在江南境内入海以水與平地較¶
　　得十之五六故稱澤國而言治水者先江南我¶
　國家特設重臣經理或専使領其事或大吏董其成¶
睿斷神謀所以講明區畫之者必已治益治而萬世保¶
　　其安其間天事與人力相應順導與周防並施漕¶
<pb:KR2k0042_WYG_049-1b>¶
　　運農田上下咸䝉其利葢費莫鉅焉功莫崇焉爰¶
　　次河淮江海與夫運河水利為類七為卷十有八¶
　　述河渠志第二¶
　　黄河(一/)¶
　　禹貢九河在今徳州以上河間數百里之地河入¶
　　海乃在碣石此禹時故道也周定王五年河決礫¶
　　溪稍徙而東至漢元光三年春河徙從頓丘東南¶
　　流夏復決濮陽瓠子注鉅野通淮泗自是河徙東¶
<pb:KR2k0042_WYG_049-2a>¶
　　郡入勃海始失禹舊迹屢塞復決遷徙泛濫班固¶
　　以為河羡溢害中國尤甚者也其後河入千乘而¶
　　徳棣之河又播為八漢世所指以為太史馬頰者¶
　　偶合於禹迹故訖東都至唐河不為害者千數百¶
　　年宋太平興國八年河決滑州東南流至彭城界¶
　　入於淮咸平三年河決鄆州黄陵埽浮鉅野入淮¶
　　泗天禧三年滑州河溢厯澶濮曹鄆注梁山濼又¶
　　合清水古汴渠東入於淮皆旋塞至神宗熙寜十¶
<pb:KR2k0042_WYG_049-2b>¶
　　年七月乙丑河大決于澶州曹村澶淵北流㫁絶¶
　　河道南徙東匯於梁山張澤濼分為二派一合南¶
　　清河入於淮一合北清河入於海明丘濬定為黄¶
　　河入淮之始者也元豐元年四月澶州決口塞五¶
　　月新隄成閉口㫁流河復歸北至金明昌五年河¶
　　決陽武徙封丘河始大半入淮而北清河之流猶¶
　　未絶明洪武二十四年河決原武東經開封府城¶
　　北五里又南行至項城經潁上東至壽州自是河¶
<pb:KR2k0042_WYG_049-3a>¶
　　全入於淮而故道悉淤矣嘉靖六年以前河分為¶
　　六道其兩道由河南鳯泗入淮其四道由小浮橋¶
　　飛雲橋大小溜溝入海時則河行開歸徐沛之地¶
　　其後開歸沛諸流復堙而全河悉經徐州以入於¶
　　淮矣今按河所經在江南境者其道自河南之夏¶
　　邑山東之單縣東行入碭山縣北(河舊在碭山縣/治南三十里明)¶
　　(嘉靖三十七年/河徙始出縣北)又東逕豐縣南(河去縣治/三十里)又東逕¶
　　沛縣南其南岸則蕭縣(河舊在肅縣治北五十里/去沛甚近萬厯三十四年)¶
<pb:KR2k0042_WYG_049-3b>¶
　　(河復決而南自是蕭去河纔十/五里而沛則去河五十餘里)又東逕徐州府治¶
　　北(河去府治/北二里)又東逕靈璧縣北(河去縣治一/百二十里)又東¶
　　南逕睢寜縣北其北岸則邳州(河在邳州南門外/去睢寜縣治五十)¶
　　(里/)又東逕宿遷縣南(河去縣/治四里)又東逕桃源縣北(河/去)¶
　　(縣百/餘步)又東逕清河縣南與淮水合流(河去縣治一/里入淮處謂)¶
　　(之清口本名泗口自徐城東北至此皆古泗水為/河所奪也縣西三十里有三汊河口泗水至此分)¶
　　(為大小二凊河大清河經縣治東北入淮俗稱老/黄河今湮其小清河于縣治西南入淮即今之清)¶
　　(口/也)又東逕淮安府治北(河去府治/三十里)又東逕安東縣¶
<pb:KR2k0042_WYG_049-4a>¶
　　南厯雲梯闗而東北入於海(河去縣二里自清口/至此皆古淮水為河)¶
　　(所奪也海自鹽城縣東北逕山陽縣東折而西北/為黄淮入海之口其北岸則安東也雲梯闗在縣)¶
　　(東北一百里又東北/一百八十里為大海)自海委仰溯河源蟠亘萬餘¶
　　里其流髙而逺濁而勁宋以前河自入海尚能為¶
　　瀕河州郡之害况今河淮二瀆併合為一又自清¶
　　河縣之清口以下沁泗沂諸水皆與河㑹而以下¶
　　淮水為委輸則人事之修治以為東南赤子奠寜¶
　　保聚之計者尤亟而自元至元以後㑹通之漕寔¶
<pb:KR2k0042_WYG_049-4b>¶
　　資河水濟運則東南數百萬石遠輸¶
　天庾此為喉要故前明區書綦詳然明議河事者言¶
　　人人殊其始也大約重䟽濬之利而輕隄防之功¶
　　卒之流緩勢弱沙澱日髙至於全河改徙其繼也¶
　　復欲棄隄防之舊而就䟽浚之新卒之河不兩強¶
　　方開復塞至於勞費罔績是知䟽九河為禹之大¶
　　智而不知陂九澤為禹之大法知隄防為周戰國¶
　　之權謀而不知鑿空為宋新法之無用豈非治名¶
<pb:KR2k0042_WYG_049-5a>¶
　　　不治實議論多而無所折中歟我¶
　朝自¶
聖祖仁皇帝南巡視涖河工指授方畧首導歸壑次權蓄¶
　　　泄次夷衝險¶
聖神天縱¶
睿算周至俾黄運底績¶
　　國計民生萬世利頼¶
世宗憲皇帝宵旰經營知人善任誠敬昭格河清獻瑞明¶
<pb:KR2k0042_WYG_049-5b>¶
　　　徳神功上邁禹謨矣謹撰次宋以來治河入江南¶
　　　者悉條繫始末以著¶
　　昭代成烈云¶
　　宋天禧三年六月乙未滑州河溢歴澶濮曹鄆四州¶
　　　又合清水古汴渠東入於淮州邑罹患者三十二¶
　　　遣使賦諸州薪石楗橛芟竹之數千六百萬發兵¶
　　　夫九萬人治之王貽永知徐州作隄城南以禦水¶
　　　四年二月河塞羣臣入賀上親為文刻石紀功宋¶
<pb:KR2k0042_WYG_049-6a>¶
　　史河渠志舊制歳虞河決有司常以孟秋預調塞¶
　　治之物梢芟薪柴楗橛竹石茭索竹索凡千餘萬¶
　　謂之春料詔下瀕河諸州所産之地仍遣使㑹同¶
　　河渠官吏乘農隙率丁夫收采備用凡伐蘆荻謂¶
　　之芟伐山木榆栁枝葉謂之梢辮竹糾芟為索以¶
　　竹為巨索長十尺至百尺有差先擇寛平之所為¶
　　掃場埽之制密布芟索鋪梢梢索相重壓之以土¶
　　雜以碎石以巨竹索横貫其中謂之心索卷而束¶
<pb:KR2k0042_WYG_049-6b>¶
　　之復以大芟索繫其兩端别以竹索自内旁出其¶
　　髙至數丈其長倍之凡用丁夫數百或千人雜唱¶
　　齊挽積置於卑薄之處謂之埽岸既下以橛臬閡¶
　　之復以長木貫之其竹索皆埋巨木於岸以維之¶
　　遇河之横決則復增之以補其缺凡埽下非積數¶
　　疊亦不能遏其迅湍又有馬頭鋸牙木岸者以蹙¶
　　水勢䕶隄焉¶
　　熙寜十年七月乙丑河大決於澶州河道南徙合¶
<pb:KR2k0042_WYG_049-7a>¶
　　南清河入於淮¶
　　蘇軾知徐州河水溢南清河匯於城下軾築東南¶
　　長隄首起戯馬臺尾屬於城城賴以全請復調來¶
　　嵗夫增築故城為木岸朝廷從之穀山筆麈熙寜¶
　　十年河南徙合清入淮之道即今沂泗南流由徐¶
　　邳入淮之道宋元明以來未之有改也¶
　金大定二十七年以徐州彭城蕭豐滕州沛(屬今徐/州府)¶
　　州長貳皆提舉河防事縣令佐皆管勾河防事金¶
<pb:KR2k0042_WYG_049-7b>¶
　　史河渠志御史臺言自來沿河京府州縣官坐視¶
　　管内河防缺壊畧不介意若令於名銜管勾河防¶
　　事如任内規措有方能禦大患或守䕶不謹以致¶
　　踈虞臨時奏聞以議賞罰上從之禹貢錐指徐州¶
　　之彭城蕭豐滕州之沛皆為沿河之地則當時河¶
　　流所經大畧可睹也¶
　　明昌五年春正月尚書省奏都水監丞田櫟請於¶
　　北清河北岸牆村決河入梁山濼故道依舊作南¶
<pb:KR2k0042_WYG_049-8a>¶
　　北兩清河分流上令宰臣集百官詳議卒寢不行¶
　　是年河決陽武故隄灌封丘而東詔同知都轉運¶
　　使髙旭武衛軍副都指揮使女奚列奕同徃規措¶
　　禹貢錐指金吉甫云河至紹熙甲寅南連大野并¶
　　行泗水入淮於是有南北清河之分北清河即濟¶
　　水故道南清河并泗入淮今淮安之西二十里對¶
　　岸清河口是也攷宋光宗紹熙五年甲寅即金章¶
　　宗明昌五年是嵗河徙自陽武而東厯延津封丘¶
<pb:KR2k0042_WYG_049-8b>¶
　　長垣蘭陽東明曹州濮州鄆城范縣諸州縣界中¶
　　至壽張注梁山濼分為二派北派由北清河入海¶
　　今大清河自東平厯東阿平隂長清齊河厯城濟¶
　　陽齊東武定青城濱州蒲臺至利津縣入海者是¶
　　也南派由南清河入淮即泗水故道今㑹通河自¶
　　東平厯汶上嘉祥濟寜合泗水至清河縣入淮者¶
　　是也按宋史河渠志南北清河之名已見於熙寜¶
　　十年不自金明昌五年始禹貢錐指又以丘濬言¶
<pb:KR2k0042_WYG_049-9a>¶
　　宋熙寜十年河入淮之始為誤援据天禧咸平太¶
　　平興國溯至漢元光時河決史皆載入淮之文今¶
　　攷河道南徙合清入淮寔自宋熙寜始前此遠有¶
　　經流餘波所入不可謂河入淮之始也¶
　元大徳元年三月徐州邳州宿遷睢寜等縣河水大¶
　　溢¶
　　皇慶二年六月河決陳亳睢三州¶
　　延祐三年潁州泰和縣河溢¶
<pb:KR2k0042_WYG_049-9b>¶
　　泰定元年河始行汴渠至徐州城東北合泗入淮¶
　　禹貢錐指河自徐州北東南流至城東北合於泗¶
　　水泗水自沛縣入州境循城而東一曰清河又曰¶
　　泉河其後為運河亦名牐河元初黄河由渦入淮¶
　　至泰定元年由汴河決入清河自是遂為大河之¶
　　經流¶
　　至正四年六月河決金堤碭山豐沛皆罹水患¶
　　九年五月白茅河東注沛縣成巨浸¶
<pb:KR2k0042_WYG_049-10a>¶
　　十一年四月命賈魯以工部尚書為總治河防使¶
　　便宜興繕十一月工竣河復故道元史河渠志先¶
　　是魯為都水使者詣河相視騐狀為圗以二策進¶
　　獻一議修築北隄以制横潰一議䟽塞並舉挽河¶
　　使東行以復故道至是托克托韙其後策薦於帝稱¶
　　㫖十一年四月命魯為總治河防使便宜興繕是¶
　　月鳩工十一月水土工畢諸埽諸隄成河乃復故¶
　　道南匯於淮又東入於海河防一覽黄河故道自¶
<pb:KR2k0042_WYG_049-10b>¶
　　虞城以下蕭縣以上夏邑以北碭山以南由新集¶
　　厯丁家道口馬牧集韓家道口司家道口牛黄堌¶
　　趙家圏至蕭縣薊門出小浮橋此賈魯所復故道¶
　　靳輔治河書昔賈魯治河用沉舟之法人皆稱之¶
　　竊嘗疑河底淺深坦陷不一唯草栁性柔一經壓¶
　　擠則周遭克滿故塞決必用埽今以至平之舟底¶
　　而沉之淺深坦陷不一之湍流則埽根透溜之患¶
　　必有不俟終日而見者然以魯之才其成功如此¶
<pb:KR2k0042_WYG_049-11a>¶
　　必非孟浪尋繹至正河防記知魯之沉舟以之代¶
　　壩而逼水非以之塞決而合龍也葢彼時故河業¶
　　已通流但決河勢大水流多於故河十之八又適¶
　　當秋漲洄漩湍急埽不能下又其上逼水三隄短¶
　　弱而勢不支恐埽行一遲水盡湧決決則故河復¶
　　淤前功盡隳因急沉舟為壩以逼之所謂搶救也¶
　　迨至船埽四隄並就河勢南流然後塞決耳不然¶
　　魯於九月七日沉舟而龍口之合何直至十一月¶
<pb:KR2k0042_WYG_049-11b>¶
　　十一日耶按賈魯河道自徐州府北門外小浮橋¶
　　以上至河南考城縣西之白茅河當時施功在江¶
　　南之地者什五六苐今河道久堙故河防記所載¶
　　地名多不可曉耳自賈魯之復河故道至明嘉靖¶
　　三十六年北徙中間二百餘嵗雖漫溢靡常未嘗¶
　　遷改其後自萬厯六年議復河故道以工鉅寢之¶
　　司河者每以為言又其治法為後世所用或互有¶
　　損益或名異寔同其有造於河不為小補也故詳¶
<pb:KR2k0042_WYG_049-12a>¶
　　考備録無復拘文多不載之例云(附/)歐陽𤣥至正¶
　　河防記(治河一也有疏有濬有塞三者異焉□河/之流因而導之謂之疏去河之於因而深)¶
　　(之謂之濬抑河之暴因而扼之謂之塞疏濬之别/有四曰生地曰故道曰河身曰減水河生地有直)¶
　　(有紆因直而鑿之可就故道故道有髙有卑髙者/平之以趨卑髙卑相就則髙不壅卑不瀦慮夫壅)¶
　　(生潰瀦生堙也河身者水雖通行身有廣狹狹難/受水水益悍故狹者以計闢之廣難為岸岸善潰)¶
　　(故廣者以計禦之減水河者水放曠則以制其狂/水隳突則以殺其怒治隄一也有剏築修築補築)¶
　　(之名有刺水隄有截河隄有䕶岸隄有縷水隄有/石船隄治埽一也有岸埽水埽有龍尾欄頭馬頭)¶
　　(等埽其為埽臺及推卷牽制薶挂之法有用土用/石用鐡用草用木用杙用絙之方塞河一也有缺)¶
<pb:KR2k0042_WYG_049-12b>¶
　　(口有豁口有龍口缺口者已成川豁口者舊常為/水所豁水退則口下於隄水漲則溢出於口龍口)¶
　　(者水之所㑹自新河入故道之潨也其濬故道深/廣不等通長二百八十里百五十四步而强功始)¶
　　(自白茅長百八十二里繼自黄陵岡亟南白茅闢/生地十里口初受廣百八十歩深二丈有二尺已)¶
　　(下停廣百歩髙下不等相折深二丈及泉曰停曰/折者用古算法因此推彼知其勢之低昻相準折)¶
　　(而取匀停也南白茅至劉莊村接入故道十里通/折墾廣八十歩深九尺劉莊至専固百有二里二)¶
　　(百八十歩通折停廣六十歩深五尺専固至黄堌/墾生地八里面廣百歩底廣九十歩髙下相折深)¶
　　(丈有五尺黄堌至哈只口長五十一里八十歩相/折停廣舉六十歩深五尺乃濬凹里減水河通長)¶
　　(九十八里百五十四歩四里村缺河口生地長三/里四十步而廣六十歩㡳廣四十歩深一丈四尺)¶
<pb:KR2k0042_WYG_049-13a>¶
　　(自凹里生地以下舊河身至張贊店長八十二里/五十四歩上三十六里墾廣二十歩深五尺中三)¶
　　(十五里墾廣二十八歩深五尺下十里二百四十/歩墾廣二十六歩深五尺張贊店至楊青村接入)¶
　　(故道墾生地十有三里六十步面廣六十步底廣/四十步深一丈四尺其塞専固缺口修隄三重並)¶
　　(補築凹里减水河南岸豁口通長二十里三百十/有七歩其剏築河口前第一重西隄南北長三百)¶
　　(三十歩面廣二十五歩底廣三十三歩樹置椿橛/寔以土牛草葦雜梢相兼髙丈有三尺隄前置龍)¶
　　(尾大埽言龍尾者伐大樹連梢繫之隄旁隨水上/下以破囓岸浪者也築第二重正隄並補兩端舊)¶
　　(隄通長十有一里三百歩缺口正隄長四里兩隄/相接舊隄置椿堵閉河身長百四十五歩用上牛)¶
　　(草□梢土相兼修築底廣三十步修髙二丈其岸/上土工修築者長三里二百十有五歩有竒髙廣)¶
<pb:KR2k0042_WYG_049-13b>¶
　　(不等通髙一丈五尺補築舊隄者長七里三百歩/表裏培薄七歩増卑六尺計髙一丈築第三重東)¶
　　(後隄并接修舊隄髙廣不等通長八里補築凹里/减水河南岸豁口四處置樁木草土相兼長四十)¶
　　(七歩於是塞黄陵全河水中及岸上修隄長三十/六里百三十六歩其修大隄剌水者二長十有四)¶
　　(里七十歩其西復作大隄剌水者一長十有二里/百三十歩内剏築岸上土隄西北起李八宅西隄)¶
　　(東南至舊河岸長十里百五十歩顛廣四歩趾廣/三之髙丈有五尺仍築舊河岸至入水隄長四百)¶
　　(三十歩趾廣二十歩顛殺其六之一接修入水兩/岸埽隄並行其法以竹絡寔以小石毎埽不等以)¶
　　(蒲葦綿腰索徑寸許者從鋪廣可一二十歩長可/二三十歩又以曳埽索綯徑三寸或四寸長二百)¶
　　(餘尺者衡鋪之相間復以竹葦麻檾大繂長三百/尺者為管心索就繫綿腰索之端於其上以草數)¶
<pb:KR2k0042_WYG_049-14a>¶
　　(千束多至萬餘匀布厚鋪於綿腰索之上橐而納/之丁夫數千以足踏寔推卷稍髙即以水工二人)¶
　　(立其上而號於衆衆聲力舉用小大推梯推卷成/埽髙下長短不等大者髙二丈小者不下丈餘又)¶
　　(用大索或互為腰索轉致河濱選健丁操管心索/順埽臺立踏或挂之臺中鐵猫大橛之上以漸縋)¶
　　(之下水埽後掘地為渠䧟管心索渠中以散草厚/覆築之以土其上復以土牛雜草小埽稍土多寡)¶
　　(厚薄先後隨宜修叠為埽臺務使牽制上下縝密/堅壯互為掎角埽不動摇日力不足火以繼之積)¶
　　(累既畢復施前法卷埽以壓先下之埽量水淺深/制埽厚薄叠之多至四埽而止兩埽之間置竹絡)¶
　　(髙二丈或三丈圍四丈五尺寔以小石土牛既滿/繫以竹䌫其兩旁並埽密下大樁就以竹絡上大)¶
　　(竹腰索繫於樁上東西兩埽及其中竹絡之上以/草上等物築為埽臺約長五十歩或百歩再下埽)¶
<pb:KR2k0042_WYG_049-14b>¶
　　(即以竹索或麻索長八百尺或五百尺者一二雜/厠其餘管心索之間俟埽入水之後其餘管心索)¶
　　(如前薶挂隨以管心長索逺置五七十歩之外或/鐡猫或大樁曳而繫之通管束𦂳日所下之埽再)¶
　　(以草土等物通修成隄又以龍尾大埽密挂於䕶/隄大樁分析水勢其隄長二百七十歩北廣四十)¶
　　(二歩中廣五十五歩南廣四十二歩自顛至趾通/髙三丈八尺其截河大隄髙廣不等長十有九里)¶
　　(百七十七歩其在黄陵北岸者長十里四十一歩/築岸上土隄西北起東西故隄東南至河口長七)¶
　　(里九十七歩顛廣六歩趾倍之而強二歩髙丈有/五尺接修入水施土牛小埽梢草雜土多寡厚薄)¶
　　(隨宜修疊及下竹絡安大樁繫龍尾埽如前兩隄/法唯修疊臺増用白闌小石並埽上及前洊修埽)¶
　　(隄一長百餘歩直抵龍口稍北攔頭三埽並行埽/大隄廣與刺水二隄不同通前列四埽間以竹絡)¶
<pb:KR2k0042_WYG_049-15a>¶
　　(成一大隄長二百八十歩北廣百一十歩其顛至/水而髙丈有五尺水面至澤腹髙二丈五尺通髙)¶
　　(三丈五尺中流廣八十歩其顛至水面髙丈有五/尺水面至澤腹髙五丈五尺通髙七丈并剙築縷)¶
　　(水横隄一東起北截河大隄西抵西剌水大隄又/一堤東起中刺水大隄西抵西刺水大隄通長二)¶
　　(里四十二歩亦顛廣四歩趾三之髙丈有二尺修/黄陵南岸長九里百六十歩内剙岸土隄東北起)¶
　　(新補白茅故隄西南至舊河口髙廣不等長八里/二百五十歩乃入水作石船大隄蓋由是秋八月)¶
　　(二十九日乙巳導故河流先所修北岸西中刺水/及截河三隄猶短約水尚少力未足恃决河勢大)¶
　　(南北廣四百餘歩中流深三丈餘益以杕漲水多/故河十之八兩河爭流近故河口水刷岸北行洄)¶
　　(旋湍激難以下埽且埽行或遲恐水盡湧入決河/因於故河前功遂隳魯乃精思障水入故河之方)¶
<pb:KR2k0042_WYG_049-15b>¶
　　(以九月七日癸丑逆流排大船二十七艘前後連/以大桅或長樁用大麻索竹絙絞縛綴為方舟又)¶
　　(用大麻索竹絙用船身繳繞上下令牢不可破乃/以鐡猫於上流錘之水中乂以竹絙絶長七八百)¶
　　(尺者繫兩岸大橛上每絙或硾二舟或三舟使不/得下船腹畧鋪散草滿貯小石以合子板釘合之)¶
　　(復以埽密布合子板上或二重或三重以大麻索/縳之急復縛横木三道於頭桅皆以索維之用竹)¶
　　(編笆夾以草石立之桅前約長丈餘名曰水簾桅/復以木榰柱使簾不偃仆然後選水工便捷者毎)¶
　　(船各二人埶斧鑿立船首尾岸上槌鼓為號鼓鳴/一時齊鑿須臾舟穴水入舟沉遏決河水怒溢故)¶
　　(河水暴増即重樹水簾令後復布小埽土牛白闌/長□維以草土等物隨宜填垜以繼之石船下諸)¶
　　(寔地出水基址漸髙復卷大埽以壓之前船勢畧/定尋用前法沈餘船以竟後功昏曉百刻役夫分)¶
<pb:KR2k0042_WYG_049-16a>¶
　　(番任勞無少間斷船隄之後草埽三道並舉中置/竹絡盛石並埽置樁繫䌫四埽及絡一如修北截)¶
　　(水隄之法苐以中流水深數丈用物之多施功之/大數倍他隄船隄距北岸纔圍五十歩勢迫東流)¶
　　(峻若自天降深淺叵測於是先卷下大埽約髙二/丈者或四或五始出水而修至河口一二十歩用)¶
　　(工尤艱薄龍口喧豗猛疾勢撼埽基陷裂敧傾俄/逺故所觀者股弁衆議騰沸以為難合然勢不容)¶
　　(己魯神色不動機解㨗出進官吏工徒日加奬諭/辭指懇切衆皆感激赴工十一月十一日丁巳龍)¶
　　(口遂合決河絶流故道復通又於隄前通卷闌頭/埽各一道多者或三或四前埽出水管心大索繫)¶
　　(前埽硾後闌頭埽之後後埽管心大索亦繫小埽/硾前闌頭埽之前後先羈縻以錮其勢又於所交)¶
　　(索上及兩埽之間壓以小石白闌土牛草土相半/厚薄多寡相勢措置埽隄之後自南岸復修一隄)¶
<pb:KR2k0042_WYG_049-16b>¶
　　(抵已閉之龍口長二百七十歩船隄四道成隄用/農家埸圃之具曰轆軸者穴石立木如比櫛薶前)¶
　　(埽之旁每置一轆軸以横木貫其後又穴石以徑/二寸餘麻索貫之繫横木上密挂龍尾大埽使夏)¶
　　(秋潦水冬春凌&KR1097;不得肆力於岸魯常有言水工/之功視土工之功為難中流之功視河濱之功為)¶
　　(難決河口視中流又難北岸之功視南岸又難用/物之效草雖至柔柔能狎水水漬之生泥泥與草)¶
　　(併力重如碇然維持夾輔䌫索之功寔多/葢由魯習知河事故其功之所就如此)¶
　明洪武八年大河南決挾潁入淮¶
　　二十四年河決原武之黑陽山東經開封又南行¶
　　至項城經潁州潁上東至壽陽鎮全入於淮故道¶
<pb:KR2k0042_WYG_049-17a>¶
　　遂淤¶
　　永樂十四年河決開封經懐遠縣由渦河入淮¶
　　正綂三年八月乙丑直𨽻淮安府邳州河決巡撫¶
　　曹𢎞以聞詔隨宜修築¶
　　十二年秋七月河決滎澤入淮工部尚書石璞治¶
　　之¶
　　十三年河決滎陽縣東抵項城逹太和又西南逹¶
　　潁州注於淮¶
<pb:KR2k0042_WYG_049-17b>¶
　　是年河決滎澤縣孫家渡口入汴至壽州入淮¶
　　七月河又決滎陽東南經陳留自亳入渦口又經¶
　　䝉城至懐遠界入淮(太和縣志俗呼為恵民河即/宋時漕河也上通古汴下達)¶
　　(淮/泗)¶
　　𢎞治二年開榆木集口導河流經虞城碭山四口¶
　　衝經蕭縣出小浮橋¶
　　五月河決汴城入淮復決黄陵岡入海命戸部侍¶
　　郎白昻兵部郎中婁性治決河昻於滎澤開渠導¶
<pb:KR2k0042_WYG_049-18a>¶
　　河由陳潁至壽州合淮水入海又築渠堰於徐州¶
　　以殺河勢¶
　　三年户部侍郎白昻南京兵部郎中婁性築隄浚¶
　　渠於徐淮之間自夏五月至秋七月工竣明孝宗¶
　　實錄𢎞治三年正月户部侍郎白昻奏臣奉敕修¶
　　治張秋決河由淮河相度水勢至於河南中牟等¶
　　縣見其上源決口南決者自祥符縣界折為二支¶
　　一合潁水下塗山入於淮一入渦河下荆山入於¶
<pb:KR2k0042_WYG_049-18b>¶
　　淮又一支自歸徳州通鳯陽之亳縣亦合渦河入¶
　　於淮北決者一支入金龍等口至山東曹州等處¶
　　衝入張秋運河去冬水消沙積決口已淤因併為¶
　　一大支由祥符之翟家口合沁河出丁家道口等¶
　　處俱下徐州臣以為合潁渦二水而入於淮者其¶
　　間各有灘磧水脉頗微宜疏濬以殺河勢合沁水¶
　　而入於徐者則以河道淺隘不能容受方有漂沒¶
　　之虞況上流金龍等口雖幸暫淤久將復決宜於¶
<pb:KR2k0042_WYG_049-19a>¶
　　北流所經七縣築為隄岸以衛張秋已與河南巡¶
　　撫等官議行之然所司議開河道徐淮境内河所¶
　　經要地擬議未及其事尚無所綂下工部議請復¶
　　令昻㑹同巡撫等詳議修濬事宜以聞從之吳寛¶
　　康敏白公傳公浚宿州古淮河入運道以分徐州¶
　　之勢築蕭縣徐集等口以殺汴徐之勢通鑑記事¶
　　本末白昻引中牟之決以入淮浚宿州古睢河以¶
　　逹泗自小河西抵歸徳飲馬池中逕符離橋而南¶
<pb:KR2k0042_WYG_049-19b>¶
　　皆浚而深廣之又疏月河十餘以殺其勢塞決口¶
　　三十六河入汴汴入睢睢入泗泗入淮以逹於海¶
　　水患稍息(附/)徐溥浚睢河記略(𢎞冶二年河失故/道益逺泛及汴隄)¶
　　(上命今户部侍郎白公昻徃治之公舉婁君為副/而屬以睢河之役婁君相其便宜自宿遷而上至)¶
　　(歸徳而北並加䟽浚使淺者深隘者闊其旁民居/田畝悉築隄以䕶崇一丈又於符離橋南鑿月河)¶
　　(一道長五百丈濶十丈深二丈五尺沿河/置減水牐七及浚渠五皆為防河計也)¶
　　六年二月命右副都御史劉大夏修治決河南河¶
　　全考河決張秋東隄奪汶水以入海河流湍悍決¶
<pb:KR2k0042_WYG_049-20a>¶
　　口濶九十餘丈劉大夏行視之曰是下流未可治¶
　　治上流先導之南行且築長隄以防大名山東之¶
　　患候河頗循軌而後河可塞也於是濬賈魯舊河¶
　　四十餘里由曹出徐以殺水浚孫家渡開新河七¶
　　十餘里導使南行由中牟至潁以入淮又浚四府¶
　　營淤河由陳留至歸徳釃為二一由符離出宿遷¶
　　一由亳渦會於淮張秋決口既塞又起河南胙城¶
　　經滑長垣東明曹單諸縣下盡徐州作長隄亘三¶
<pb:KR2k0042_WYG_049-20b>¶
　　百六十里即今大行隄也按宋史河渠志慶厯八¶
　　年河決澶州商胡埽北注乾寜軍入海是謂北流¶
　　嘉祐五年河分於魏之二股河東至徳滄入於海¶
　　是謂東流東流至祥符初遂塞北流自元符南徙¶
　　陽武又南奪汴則商湖以南諸流漸次淤絶至明¶
　　𢎞治七年築斷黄陵岡北流永塞而後之司河者¶
　　遂專治奪汴入泗合淮入海之河以為翕由之故¶
　　道矣(附/)劉健記畧(河南決口之塞黄陵岡屢合屢/決既塞之後特築隄三重以䕶)¶
<pb:KR2k0042_WYG_049-21a>¶
　　(之東西各三百/餘里直逹徐州)¶
　　正徳五年工部侍即李鏜請築隄防河北徙從之¶
　　明武宗實錄五年九月河自儀封北徙衝黄陵岡¶
　　入賈魯河汎濫横流直抵豐沛工部侍即李鏜上¶
　　修河事宜請起自大名府地名三春栁至沛縣飛¶
　　雲橋止築隄共長三百十里正以防河北徙可保¶
　　運道無虞雖若一時工役重大而於久逺終為有¶
　　益工部覆請從之¶
<pb:KR2k0042_WYG_049-21b>¶
　　嘉靖五年以河道都御史章拯為工部侍即㑹撫¶
　　按官相度治河明世宗實錄五年六月戊寅徐沛¶
　　河水溢巡按直𨽻御史戴金言黄河入淮之道有¶
　　三一自中牟至荆山合長淮之水曰渦河一自開¶
　　封府經葛岡小壩丁家道口馬牧集鴛鴦口徐州¶
　　出小浮橋曰汴河一自小壩經歸徳城南飲馬池¶
　　至文家集經夏邑至宿遷曰白河𢎞治間黄河變¶
　　遷渦河白河二道上源年久湮塞而徐州獨受其¶
<pb:KR2k0042_WYG_049-22a>¶
　　害若自小壩至宿遷小河一帶并賈河鴛鴦口文¶
　　家集壅塞之處逐一挑浚使之流通則趨淮之水¶
　　不止一道而徐州水患可以少殺矣提督漕運總¶
　　兵官楊宏言徐州上流若歸徳州小壩河丁家道¶
　　口河亳州渦河宿遷小河等處俱有黄沁分流支¶
　　派故道宜於此開浚或有㨗路可開亦從其便庶¶
　　可以分殺水勢漕運都御史髙友璣河道都御史¶
　　章拯亦屢以為言俱下工部議覆言宜行各官勘¶
<pb:KR2k0042_WYG_049-22b>¶
　　議㑹奏施行至於浚賈魯之故道開渦河之上源¶
　　則工夫難成未可輕舉又言沛縣一帶牐河應築¶
　　之工誠不容緩宜令各官逐一相度黄河水勢向¶
　　背牐河地勢髙下講求䟽浚之法詔如所議命章¶
　　拯督同山東河南淮揚撫按官親詣地方相度將¶
　　戴金楊宏所奏斟酌築浚選委司府勤能官鳩工¶
　　庀事以濟漕運¶
　　六年河決徐州及曹單城武豐沛等縣楊家口梁¶
<pb:KR2k0042_WYG_049-23a>¶
　　靖口等處衝入雞鳴臺沛北皆為巨浸東溢逾漕¶
　　入昭陽湖光禄少卿黄綰左都御史胡世寜並建¶
　　議治河䟽下總督大臣議行之按明世宗寔録所¶
　　戴黄綰䟽欲挽河使北及造滚江龍之類正劉天¶
　　和所云不切河患者今祗錄胡世寜一䟽(附/)左都¶
　　御史胡世寧疏略(河流分則勢小合則勢大河身/寛則勢緩狹則勢急治河者順)¶
　　(其性則易逆其性則難故曰不與水爭利此其大/法也河自汴以來南分二道一出汴城西滎澤經)¶
　　(中牟陳潁至壽州入淮一出汴城東祥符經陳留/亳州至懷逺入淮其東南一道自歸徳宿州經虹)¶
<pb:KR2k0042_WYG_049-23b>¶
　　(縣睢寧至宿遷出其東分五道一自長垣曹鄆至/陽穀出一自曹州雙河口至魚臺塌場口出一自)¶
　　(儀封歸徳至徐州小浮橋出一由沛縣南飛雲橋/出一自徐沛之中境山北溜溝出六路皆入漕河)¶
　　(而總南入淮今諸道皆塞唯沛縣一道僅存所謂/合則勢大而河身且狹不能容納故溢出豐沛徐)¶
　　(為患近又漫入昭陽湖故流緩沙壅運道逆塞今/宜因其故道而分其勢其在汴西滎澤孫家渡至)¶
　　(壽州一道宜長浚以分其下流自汴東南出懷逺/宿遷二道及正東小浮橋溜溝二道各宜擇其利)¶
　　(便者開浚一道以分其下流或修武城以南廢隄/至豐單之黄徳賀固楊明等集接至沛縣之北廟)¶
　　(道口築隄塞決以防其/北流此治河之急務也)七年總理河道侍即潘希¶
　　曾請浚黄河上流修築濟沛間東西長隄得㫖允¶
<pb:KR2k0042_WYG_049-24a>¶
　　行(附/)潘希曾疏略(漕渠廟道口以下忽淤數十里/者由決河西來横衝廟道口之)¶
　　(上並掣牐河之水東入昭陽湖以致牐水不復南/流而沛縣飛雲橋之水時復北漫故也今宜於濟)¶
　　(沛間加築東隄以遏入湖之路更築西隄以防黄/河之衝則水不散緩而廟道口可永無淤塞之虞)¶
　　(仍於黄河上流分浚趙皮寨孫家渡二處/二水兼通則横流以殺而運道可保無虞)¶
　　八年六月豐沛單三縣河隄成凡一百四十餘里¶
　　九年五月河道侍郎潘希曾䟽奏河復故道詔下¶
　　所司知之(附/)潘希曾疏略(本年六月以來河決曹/縣胡村寺東衝開一道)¶
　　(闊三里有餘東南入古蹟黄河由丁□道口至徐/州小浮橋入運河胡村寺東北衝開一道闊一里)¶
<pb:KR2k0042_WYG_049-24b>¶
　　(有餘又分二支東南支經虞城縣至碭山縣合古/蹟黄河出徐州東北支經單縣長隄至魚臺縣漫)¶
　　(為坡水傍榖亭入運河其單豐沛三縣黄河賴長/隄障廻今沙淤平滿民多耕作夫黄河由歸徳至)¶
　　(徐入漕者故道也全河復其故道則患害已逺支/流逹於魚臺則淺涸無虞此漕運之利國家之福)¶
　　潘希曾答司空劉麟書黄河為中原患非一日矣¶
　　智者不與水争地唯順其勢而導之後世或塞其¶
　　決或隄其卑或疏其派皆隨時救患者也國家漕¶
　　渠為南北咽喉勢不得不與河爭地𢎞治初河決¶
　　荆隆口又決黄陵岡又決張秋當時嘗浚孫家渡¶
<pb:KR2k0042_WYG_049-25a>¶
　　宿遷小河而後荆隆黄陵張秋可塞此分洩河怒¶
　　之驗也況自河南厯直𨽻至山東之曹縣恃長隄¶
　　以禦河患亦既有年今單豐沛為隄獨不可以捍¶
　　禦乎葢事理可據與人力可為者如是而已¶
　　十三年正月河道都御史朱裳奉詔㑹工部即中¶
　　郭秉聰韓廷偉等相度處置河事陳疏濬隄防之¶
　　要從之(附/)朱裳等疏略(黄河自古為患惟我園朝/則借之以濟運渠之利故)¶
　　(治河與古不同古也導之北以順夫就下之性今/也導之南以避其衝决之虞臣等考求其䇿疏濬)¶
<pb:KR2k0042_WYG_049-25b>¶
　　(築三者而已漕渠窄溢洪牐束捍全河入運勢自/不容要在分其流以殺其勢今梁靖口趙皮寨□)¶
　　(已䟽通孫家渡亦行挑浚惟渦河一支因趙皮寨/下流睢州野雞岡於正河五十餘里漫於平地注)¶
　　(入渦河宜挑濬深廣導引汶水歸入正河河過魚/臺其流漸北將有越濟寜趨安平東入於海之漸)¶
　　(宜將魯橋至沛縣東隄一百五十餘里修築堅厚/相其要害固之以石洩之以壩自城武縣至濟寜)¶
　　(州剏築縷水大隄百五十餘里以防北溢清江浦/口正當黄淮㑹合之衝二河水淺漫入河口以致)¶
　　(淤塞阻滯糧運宜濬使深廣而又築隄以防外漲/築壩以䕶行舟河出魚臺雖曰借以利漕然未有)¶
　　(數十年不變者且他徙則徐淮南北必至乾涸宜/大浚山東諸泉以匯於汶河修築南旺湖隄牐壩)¶
　　(以通蓄洩則徐沛/之梁不患乾涸矣)¶
<pb:KR2k0042_WYG_049-26a>¶
　　十四年河道都御史劉天和條議前河臣朱裳等¶
　　㑹勘治河事宜工部覆如所議從之劉天和問水¶
　　集一治河之要(錄二/條)　治河決必先疏支河以分¶
　　水勢必塞始決之口而下流自止　河性湍悍如¶
　　欲殺北岸水勢則疏南岸上流支河上策也然支¶
　　河或不順水勢則雖開而復淤　一隄防之制(錄/三)¶
　　(條/)　凡剙築隄必擇堅寔好土毋用浮雜沙泥必¶
　　乾濕得宜燥則每層須用水灑潤必於數十步外¶
<pb:KR2k0042_WYG_049-26b>¶
　　平取尺許毋深取成坑致妨耕種毋仍近隄成溝¶
　　致水浸沒必用新製石夯每土一層用夯密築一¶
　　遍次石杵次鐡尖杵各築一遍復用夯築平隄根¶
　　宜濶隄頂宜狹俾馬可上下謂之走馬隄毋太峻¶
　　水易衝嚙凡幫隄必止幫隄外一面母幫隄内恐¶
　　新土水漲易壊　隄防重複至四五道者徃徃衝¶
　　決葢修築不堅一也工程報完已矣管河監司府¶
　　貳不復省驗二也舊隄日就坍損車馬行人踐踏¶
<pb:KR2k0042_WYG_049-27a>¶
　　成路不復廵視完補禁治三也自今剙築者必用¶
　　新發尺式必編號必分定州縣工程丈尺及官夫¶
　　名數必置籍備紀府貳必身親督理指授工成監¶
　　司必親閲寔舊隄必委屬時一廵視完補車馬行¶
　　人路口之隄必兩廂各築闊厚斧刃襯隄俾車可¶
　　上下隄面邉廂路口各限以横埋丈餘圓木上覆¶
　　以土守隄者每遇踐踏木露即仍以土覆之隄内¶
　　外栁株稀少者補植之　厯年築隄率以髙一丈¶
<pb:KR2k0042_WYG_049-27b>¶
　　或一丈二尺為準但地勢不一如地勢原下隄即¶
　　卑矣凡築隄以髙阜或平地髙若干為準然必逐¶
　　段用平準法打量因地勢髙下而低昻之俾隄面¶
　　遠近髙下一律否則貽患非小也但平準極難須¶
　　水面浮板幷於上兩端小横木幷前木表横板之¶
　　厚薄長短廣狹皆極其均停端正而打量之人目¶
　　力詳審且再三試果無差忒而後可慿也　一疏¶
　　濬之制(録四/條)　疏支河以分水勢治河要法顧水¶
<pb:KR2k0042_WYG_049-28a>¶
　　有向背地有髙下治水者因其勢而利導之斯善¶
　　矣然河之所向不可限量趙皮寨口之開冀少殺¶
　　東流爾不數年而全河從此南徙茍非運道事重¶
　　是移曹單魚臺之患於睢歸矣不可不審也　開¶
　　河面宜廣俾伏秋水漲有所容底宜深而狹視面¶
　　僅可四之一形如鍋底俾冬春水落流迅可免淤¶
　　塞近年率為平底而淺兩失之矣　疏濬河泥必¶
　　逺置河岸四十歩外平鋪地上免妨耕種用隄者¶
<pb:KR2k0042_WYG_049-28b>¶
　　即以之成隄毋仍臨河免致雨水衝洗仍歸河内¶
　　　凡驗築隄之工必逐段横掘至底而後見舊以¶
　　錐刺無益也　一植栁六法一曰臥栁凡春初築¶
　　隄每用土一層即於隄内外邊廂各横鋪如錢如¶
　　指栁枝一層每一小尺許一枝毋太稀疎土内横¶
　　鋪二小尺餘土面止留二小寸毋過長自隄根直¶
　　栽至頂不許閒少二曰低栁凡隄不係栽栁時月¶
　　修築者俱候春初用小引橛於隄内外自根至頂¶
<pb:KR2k0042_WYG_049-29a>¶
　　俱栽栁如錢如指大者縱横各一小尺許即栽一¶
　　株亦入土二小尺許土面亦止留二小寸三曰編¶
　　栁凡近河數里𦂳要去處不分新舊隄岸俱用栁¶
　　樁如雞子大四小尺長者用引橛先從隄根密栽¶
　　一層六七寸一株入土三小尺土面留一尺許却¶
　　將小栁臥栽一層亦内留二尺外留二三寸却用¶
　　栁條將栁樁編髙五寸如編籬法内用土築寔平¶
　　滿又臥栽小栁條編髙五寸於内用土築寔平滿¶
<pb:KR2k0042_WYG_049-29b>¶
　　如此二次即與先栽一尺栁樁平矣却於上退四¶
　　五寸仍用引橛密栽栁樁一層亦栽臥栁編栁各¶
　　二次亦用土築寔平滿如隄髙一丈則依此栽十¶
　　層即平矣以上三法專為固䕶隄岸將來内則根¶
　　株固結外則枝葉綢繆名為活龍尾埽雖風浪衝¶
　　激可保無虞而枝梢之利亦不可勝用矣四曰深¶
　　栁前三法止可䕶隄以防漲溢之水如倒岸衝隄¶
　　之水亦難矣凡近河及河勢將衝之處隄岸雖逺¶
<pb:KR2k0042_WYG_049-30a>¶
　　俱宜急栽深栁將所造長四尺長八尺長一丈二¶
　　尺數等鐵裹引橛自短而長以次釘穴使深然後¶
　　將勁直帶梢栁枝如根梢俱大者為上否則不拘¶
　　大小惟取長直但下如雞子上儘枝梢長如式者¶
　　皆可用連皮栽入即用稀泥灌滿穴道毋令動摇¶
　　上儘枝梢或數枝全留切不可單少其出土亦須¶
　　二三尺以上每縱横五尺即栽一株仍視河勢緩¶
　　急多栽則十餘層少則四五層數年之後下則根¶
<pb:KR2k0042_WYG_049-30b>¶
　　株固結入土愈深上則枝梢長茂將來河水衝嚙¶
　　亦可障禦或因之外編巨栁長樁内實稍草埽土¶
　　不猶愈於臨水下埽以繩繋岸以樁釘土隨下隨¶
　　衝勞費無極者乎嘗觀洪波急流中週遭已成深¶
　　淵而栁樹直立畧不為動益信前法可行五曰漫¶
　　栁凡坡水漫流之處難以築隄惟沿河兩岸密栽¶
　　低小檉栁數十層俗名隨河栁不畏淹没每遇水¶
　　漲既退則泥沙委積即可髙尺餘或數寸許隨淤¶
<pb:KR2k0042_WYG_049-31a>¶
　　隨長每年數次數年之後自成巨隄如沿河居民¶
　　各分地界築一二尺餘縷水小隄上栽檉栁尤易¶
　　淤積成髙一二年間隄内即可種麥用工甚省為¶
　　效甚大六曰髙栁照常於隄内外用髙大栁樁成¶
　　行栽植不可稀少(附/)劉天和條議略(於淮一臣躬親/    海之間周)¶
　　(詢密度黄淮二全河之水俱於淮安清河口㑹合/河廣約數里東注而下河身以漸寛廣下及安東)¶
　　(縣則已倍加深廣矣又下及海口則廣二十餘里/矣初不見其停阻壅淤也若使海口果為流沙積)¶
　　(溢則洪河巨流必將停緩盈溢淮安重鎮必將立/見其沈沒矣今淮流奔注初無少緩淮人平土而)¶
<pb:KR2k0042_WYG_049-31b>¶
　　(居亦初未見其有所害也况海口洪波衝蕩非若/安流舟楫可以徃來縱有套沙亦非尺寸鐵龍爪)¶
　　(可以爬盪若夫甘溝菊花北滷等溝馬邏羊寨等/港及通澗河開之未必無益但河廣已數十里諸)¶
　　(河溝港之開不過數十丈闊況洪河流向東北而/溝港折向東南正以水勢不順故節年壅淤今若)¶
　　(得累萬之財力以濬之秪恐其旋復淤塞爾海口/迤北委有新淤套沙然海口迤南近已衝洗開廣)¶
　　(前勘海口洩水工程似應停止間一臣上自河南/之原武下至曹單沛七八百里  沿河周行相度)¶
　　(黄可之當防者唯北岸為重宋元迄今累築隄岸/形址皆在焉葢河水湍悍衝徙不常其隄岸去河)¶
　　(逺者間或僅存而瀕河者無不衝決當擇其中去/河最逺大隄及去河稍逺中隄各一道塌者増修)¶
　　(缺者補完斷者接築使北岸七八百里間聨屬髙/厚則前勘應築各隄俱在其中不須另築矣合漸)¶
<pb:KR2k0042_WYG_049-32a>¶
　　(次修舉期於完固茍非/異常之水可保無虞)按劉天和議十一條今採¶
　　其切江南河工者節錄二條¶
　　十八年從河道都御史胡纘宗請開黄河支流濟¶
　　洪通漕(附/)胡纉宗疏略(河南睢州考城縣地方新/開孫繼口孫禄口各黄河)¶
　　(支流一以分殺上源歸睢二處水患一以灌下流/徐吕二洪以濟官漕議於孫繼口至孫禄口另築)¶
　　(長隄及將考城縣馬牧集等處修堵決口務築髙/廣堅實密栽榆栁䕶之河身既寛土隄亦實大水)¶
　　(渙發勢能容受可免衝决散漫之虞而/黄河安流二洪順受運道可無患矣)¶
　　十九年河決睢州野雞岡由渦河經亳州入淮二¶
<pb:KR2k0042_WYG_049-32b>¶
　　洪告涸兵部侍即王以旂同河道漕運二都御史¶
　　周金郭持平築塞野雞岡濬李景口支河由蕭縣¶
　　以逹小浮橋凡六百餘里八閱月而成蕭縣志於¶
　　是渦河堙而河之全力皆入於徐矣通鑑記事本¶
　　末王以旂開支河引水濟洪糧運無阻尋復淤自¶
　　是河益南徙¶
　　二十一年復鑿野雞岡上流李景髙等口支河三¶
　　導河東注以濟二洪¶
<pb:KR2k0042_WYG_049-33a>¶
　　二十四年河決野雞岡南至泗州合淮入海遂溢¶
　　䝉城五河臨淮等縣續文獻通考萬民表云河自¶
　　野雞岡而下分為二股其自東南渦河而行者則¶
　　為河身其自孫繼口出徐州小浮橋者則為支流¶
　　然皆併合於淮以入海是黄河入海舍淮無他道¶
　　也如嘉靖庚子二洪水涸漕舟並阻議者謂黄河¶
　　改流非也改流必有漫溢之處計今水道唯渦河¶
　　孫繼口耳今孫繼口之出徐州者既淤則當泛濫¶
<pb:KR2k0042_WYG_049-33b>¶
　　於東南之渦河而渦河之水至今亦㣲葢自清河¶
　　以至徐沛地勢節髙一節徃年黄河盛溢之時則¶
　　上漫濟寕諸牐淹沒而淮水亦㡬浸城後水勢稍¶
　　降則自魚臺以出榖亭再降則由飛雲橋以出沛¶
　　縣而淮水亦以次漸小又降而出徐州小浮橋則¶
　　淮水亦漸平矣近年黄河水日㣲故小浮橋之水¶
　　淤塞宿遷桃源二小河亦塞其通塞本於黄河之¶
　　贏縮豈闗於河之改流哉¶
<pb:KR2k0042_WYG_049-34a>¶
　　三十年從漕運都御史應檟請開三里溝河(附/)應¶
　　檟疏略(先年黄河入海之道疏通無滯故開凊河/口通黄河之流以濟運道今黄河入海下)¶
　　(流如澗口安東等處俱漲塞河流壅而漸髙瀉入/清河口泥沙停淤屢浚屢塞兹欲使黄河之水不)¶
　　(入清河口須鑿澗口以决壅滯疏支河以殺水勢/工力浩繁未敢輕議勘得三里溝在淮河下流黄)¶
　　(河未合之上淮水凊多濁少議者謂直閉清河口/開三里溝至通濟橋使船由三里溝出淮河逹黄)¶
　　(河且道里甚近工費不/多欲除河患無以易此)¶
　　三十一年八月河決徐州房村至邳州新安等處¶
　　運道淤阻五十里御史黄國用以聞詔督河漕大¶
<pb:KR2k0042_WYG_049-34b>¶
　　臣先議通運船次塞決疏淺並條列利弊具奏明¶
　　世宗實錄河道都御史曾鈞奏上治河方畧自房¶
　　村集至雙溝曲頭諸處當浚自徐髙廟至邳州沂¶
　　河諸處當築隄上令㑹同漕運都御史連鑛以寔¶
　　舉行¶
　　是年又決房村至曲頭集凡決四處淤四十餘里¶
　　命官濬之三閱月而成¶
　　三十二年正月從河漕都御史曾鈞等請開濬黄¶
<pb:KR2k0042_WYG_049-35a>¶
　　河下流并築塞草灣老黄河決口二月又從刑部¶
　　侍即吳鵬河道都御史曾鈞等奏建三里溝河牐¶
　　座(附/)曾鈞等疏略(劉伶臺至赤晏廟凡八十里乃/黄河下流頃為淤沙壅塞以致)¶
　　(奔潰此其疏濬所最先者次則草灣老黄河口衝/決淹沒安東一縣亦當急築既成之後宜築長隄)¶
　　(磯觜以備衝撃又三里溝新河口比舊口水髙六/尺若開舊口雖有沙淤之患而為害稍輕若開新)¶
　　(口未免淹没之虞而漕舟頗便宜將新口暫□建/置牐座及將髙家堰増築長隄原建新莊等牐加)¶
　　(石修砌以/遏横流)吳鵬等疏略(比年淮徐水患議者謂海/口積沙壅開下流所致今)¶
　　(臣親厯其地販鬻之舟徃來無滯乃知積沙之說/出自傳聞無容議矣惟草灣老黄河口劉伶臺宜)¶
<pb:KR2k0042_WYG_049-35b>¶
　　(挑淺築塞使水復故道不致横潰三里溝新開河/口迎納泗水清流可以避黄河之衝墊宜剙建牐)¶
　　(座以時/啓閉)¶
　　三十七年河北徙自新集淤而為陸二百五十餘¶
　　里河分為十一河防一覽新集河經司家道出蕭¶
　　縣薊門由小浮橋入洪凡二百五十餘里故道悉¶
　　淤其流趨東北段家口析為六股曰大溜溝小溜¶
　　溝秦溝濁河胭脂溝飛雲橋俱由運河至徐洪又¶
　　分一股由碭山堅城集下郭貫樓又析五小股為¶
<pb:KR2k0042_WYG_049-36a>¶
　　龍溝母河梁樓溝楊氏溝胡店溝亦由小浮橋㑹¶
　　徐洪共分為十一流遂淤葢分多則勢弱勢弱則¶
　　並淤之機也¶
　　四十三年河水綂㑹於秦溝¶
　　四十四年郭貫樓淤遂決華山出飛雲橋截沛以¶
　　入昭陽湖北泛湖陵城口南溢於徐命官徃治明¶
　　會典是年接六年所鑿故迹浚為南陽新河又疏¶
　　舊河自留城至境山又隄馬家橋遏河流出飛雲¶
<pb:KR2k0042_WYG_049-36b>¶
　　橋者使盡歸秦溝魚沛横流始絶唯茶城時有淺¶
　　阻(附/)雷禮夏鎮新河工成記(嘉靖四十四年秋七/月黄河大水異常淤)¶
　　(塞龎家屯從華山入飛雲橋分七股奔趨沽沛自/谷亭至境山舊運河數百里遍成巨浸漕輓梗阻)¶
　　(仰厪世宗軫憂知大司冠鎮山朱公可任特改大/司空兼都御史總理河漕至則水勢瀰漫無處著)¶
　　(足集河道撫按及司道等官僉議上源既難分導/沽沛一帶又湮沒不能施工獨南陽至留城在昭)¶
　　(陽湖南地髙黄水之患可免先年上納司冦胡端/敏公建議勅都御史盛公應期開鑿以異議中止)¶
　　(具遺迹人力可施具疏下工部題准改鑿接舊河/於時不便已私者騰謗仰荷聖明㓊察勅給諫何)¶
　　(君起鳴相勘何備奏舊河雖復利去害存新河工/尤可嘉害小利多㫖下九卿□道會議僉同公感)¶
<pb:KR2k0042_WYG_049-37a>¶
　　(激殫心思不計晝夜經畫築堤建牐竟底績凡一/百四十一里餘復修理留城至境山凡五十三里)¶
　　(又因薛沙二水為患各開支河以殺其勢築大壩/以障其流凡所以為新河久逺計者纎悉備至即)¶
　　(今漕艘通行無滯害去利集人以是服公用意之/逺云予告老南行備閲河工水部郎淵等同兗州)¶
　　(太守張文淵以予贊成於内宜記其事予聞善治/水者莫如禹禹疏九河不過順水之性而已三代)¶
　　(以降惟漢賈讓有云不與水争咫尺之地宋歐陽/修有云河流已棄之故道難復葢誠通逹事體者)¶
　　(也我國家治河欲資其利通漕非昔比而河徙不/常自古為然即如嘉靖以來衝決凡八處矣而紛)¶
　　(紛持異議者乃欲疏上源復舊河是賈譲不與争/者而欲争之歐陽修稱難復者而欲復之寜無鑿)¶
　　(乎禹智耶况沽沛低下黄水自西而東越牐河奔/入昭陽湖水去沙停旋挑旋淤則難與争利復故)¶
<pb:KR2k0042_WYG_049-37b>¶
　　(道較然可晣而端敏公之初議與公之成豈漫無/逹慮者哉夫睹河者思禹績乂安烝民萬世永頼)¶
　　(也公貞亮秉莭自信為國家建不朽逺猷遭逄世/宗乾㫁於上不惑浮議使輔臣與予亦得以贊公)¶
　　(於成變魚鱉之區為菽粟之場萬年漕餉亦永賴/之是皆公心禹之心能置異議不阻大禹神靈豈)¶
　　(無黙相於其間乎書云勸之以九歌俾勿/壊是宜紀功叙遺後來者所以嗣守云)¶
　　隆慶元年河決沛縣總理河道尚書朱衡奏請開¶
　　廣秦溝修築南長隄從之(附/)朱衡疏略(古之治河/惟欲避害)¶
　　(今之治河又欲資其利故河流出境山以北則牐/河淤出徐州以南則二洪涸惟出自境山至徐州)¶
　　(小浮橋四十餘里間乃兩利而無害自黄河横流/碭山郭貫樓支河皆已淤塞故從華山分為南北)¶
<pb:KR2k0042_WYG_049-38a>¶
　　(二支南出秦溝正在境山以南五里許此誠運河/之利也惟北出沛縣西及飛雲橋逆上魚臺為患)¶
　　(甚大臣以為間廣秦溝使下流通行修築/南長隄以防奔潰可以甦魚沛昏墊之民)¶
　　三年七月河決沛縣漕舟阻邳州不得進河道都¶
　　御史翁大立以聞工部尚書朱衡覆奏茶城淤塞¶
　　宜俟水退乃可疏濬户部請如衡議從之明穆宗¶
　　實錄是年工科都給事中嚴用和言宜飭所司塞¶
　　決口挑濬淤沙以紓目前之急於是工部言黄河¶
　　為患自周漢至今未有能久治而不決之術要在¶
<pb:KR2k0042_WYG_049-38b>¶
　　因勢利導隨敝修補而已今沛縣東隄已完而縣¶
　　城南至境山西隄未及舉修宜亟加興築以遏沛¶
　　河之溢至欲多開故道以殺河勢則臣以為不可¶
　　夫漢武瓠子之工宋人回河之役即嘉靖中間濬¶
　　孫家渡等處費出不貲旋即壅塞未有能出竒䇿¶
　　使河受約束者也上是其言¶
　　四年河決邳州總河侍郎翁大立條上三䇿並陳¶
　　八事明穆宗實錄四年九月河決邳州自睢寜白¶
<pb:KR2k0042_WYG_049-39a>¶
　　浪淺至宿遷小河口淤百八十里侍郎翁大立言¶
　　邇來黄河之患専在徐邳故先欲開泇口河以遠¶
　　河勢開蕭縣河以殺河流者正為浮沙擁聚河面¶
　　增髙為異日慮耳今秋水洊至横溢為災臣以為¶
　　權宜之計在棄故道而就新衝經久之䇿在開泇¶
　　河以避洪水議無出此兩者工部覆奏徃時黄河¶
　　自劉大夏設官布置而河南之患息自嘉靖初曹¶
　　單築長隄而山東之患息自近年改成新河而豐¶
<pb:KR2k0042_WYG_049-39b>¶
　　沛之患息非必河自順軌由人力勝也新衝之渠¶
　　卒未可就築塞決口如曩時房村方畧則故道宜¶
　　可通至於泇口之議雖工費不貲而一勞永逸比¶
　　嵗嵗疏鑿費亦自省宜令大立躬自相度條其利¶
　　害以聞上是之十月翁大立言治邳閼阻之䇿有¶
　　三一開泇口一就新衝一復故道請以臣三䇿下¶
　　工部定議行河道諸臣恊同舉事以責成功又言¶
　　河工以錢糧為本以得人任事為要復條上計處¶
<pb:KR2k0042_WYG_049-40a>¶
　　工費借留漕銀議留漕米查理船稅起調夫役選¶
　　用官員奬勵才賢監督工程八事疏下工部仍請¶
　　復故道以濟目前之急其開鑿泇口之議令大立¶
　　熟計以聞無持兩可其所陳八事上皆允行¶
　　是年增築自徐沛至淮縷水長隄明穆宗實錄四¶
　　年十一月工部郎中張純議以徐呂二洪之間漸¶
　　成填淤河隄寖薄假令來年水溢必有衝決之患¶
　　請自徐邳至淮繕治兩涯增髙培薄仍築遙隄以¶
<pb:KR2k0042_WYG_049-40b>¶
　　防不測工部是其議請命都御史潘季馴勘詳以¶
　　聞季馴言築隄之法有二近者所以束湍悍之流¶
　　遠者所以待衝決之患皆為上䇿顧工費不貲宜¶
　　　以見築縷水壩增益髙厚曲加保䕶姑為目前之¶
　　計從之¶
　　五年四月河復決邳州自曲頭集至王家口新隄¶
　　多壊工部尚書朱衝復議開泇河請下諸臣熟計¶
　　報可(附/)朱衡疏略(國家初置漕運悉資泉流自景/泰以後黄河入運奪漕為河縁)¶
<pb:KR2k0042_WYG_049-41a>¶
　　(是河身浸廣淤沙歳積不得不藉黄河以行故今/徐邳之漕河即黄河也厯考徃代河趨濟博則決)¶
　　(曹單魚沛而沽頭上下諸牐盡廢趨邳遷則決野/雞岡口下毫泗而徐呂二洪頓涸今沛邑新河既)¶
　　(成縱决曹魚可保無恙而茶城以南猶屬黄河非/盡斥逺之無以善後乞將議開泇河之說下諸臣)¶
　　(熟/計)¶
　　是年河決油房等十一口都御史潘季馴役丁夫¶
　　五萬開匙頭灣塞十一口築縷隄三萬丈挑淤八¶
　　十里故道漸復(附/)潘季馴疏略(老河故道自新某/厯趙家圈出小浮)¶
　　(橋安流無患後因河南水患别開一道出小河口/本河漸被沙淺嘉靖間河北徙故道遂成陸地臣)¶
<pb:KR2k0042_WYG_049-41b>¶
　　　(奉命由夏鎮厯豐沛至崔家口由崔家口厯河南/歸徳虞城夏邑商丘諸縣至新集則見黄河大勢)¶
　　　(已直趨潘家口矣父老言去此十餘里自丁家道/口以下二百二十里舊河形迹見在可開臣即自)¶
　　　(潘家口厯丁家道口馬牧集韓家道口司家道口/牛董堌趙家圈至蕭縣一帶皆有河形中間淤平)¶
　　　(者四分之一河底皆滂沙見水即可衝刷臣以為/莫若修而復之河之復其利有五從潘家口出小)¶
　　　(浮橋則新集迤東河道俱為平陸曹單豐沛永無/昏墊一利也河身深廣□嵗免泛溢之患虞夏豐)¶
　　　(沛得以安居二利也河從南行去㑹通河甚逺牐/渠無虞三利也來流既深建瓴之勢導滌自易則)¶
　　　(徐州以下河身亦因而深則四利也小浮橋來流/既逺則秦溝可免復衝而茶城永無淤塞之患五)¶
　　　(利/也)馮敏公開復邳河記(隆慶庚午秋八月河決於/睢寜之白浪淺既而白浪)¶
<pb:KR2k0042_WYG_049-42a>¶
　　(淺淤復决青羊淺又既而青羊淺淤河益分裂潰/決決而南為王家口張擺渡口馬家淺口曲頭集)¶
　　(口決而北為曹家口其小口在辛安左右者七於/是河流悉繇決口南趨睢寜平地為湖漂沒軍民)¶
　　(田廬無算輕舟從此出小河口其支分而北者出/直河而正河故道自曹家口至祁之直河九十里)¶
　　(胥為平陸淤運艘九百三十隻糧四十餘萬石官/民船又數百自曹家口而上至曲頭直河而下至)¶
　　(宿遷又九十里河身淤淺不能通舟睢民昏墊運/道阻絶於是起大中丞歸安潘公於家俾治之公)¶
　　(至博訪羣情時議多以為故道不可復有欲因睢/寜決勢而利導之者公謂河源盤折數萬里水夾)¶
　　(泥沙急則沙隨水滚稍緩則水漫沙停比年因水/勢𣪚漫沙墊底髙容受漸少每一泛溢輙便為患)¶
　　(今舊河廣且百餘丈深且不測若仍復舊河中間/小渠引水衝刷兩隄夾束使不𣪚漫則水勢歸漕)¶
<pb:KR2k0042_WYG_049-42b>¶
　　(淤淺漸去河身自可復舊若就新衝水勢散漫湖/波平淺不能復深工力所及能有幾何伏秋水至)¶
　　(必壅不下徐邳之間將成魚鼈此必不可羣議乃/定於是度逺通議工役具畚築計餱糧大發淮揚)¶
　　(徐及廬鳯山東河南夫並徭淺各夫分司道官為/五工綂之公指示方畧畫地課工以隆慶五年春)¶
　　(正月十有六日肇役浚築羣工齊奮至二月二十/日渠成二十三日縱水歸渠淤沙漸刷河流乃通)¶
　　(凡舊淤糧艘及官民船皆繇渠出時築決之工張/罷浚曹家二口已完而曲頭馬淺王家三大口亦)¶
　　(已有緒公方且調集樁草益急羣下或言急此何/為但笑而不言翌日風雨驟作不止兼以黄河桃)¶
　　(花水漲㑹山東諸泉並至乃季春朔日水復大溢/漲漫淹浸莫辨湖河新舊隄防潰決殆盡復决閔)¶
　　(家口油房口曲頭舊口之東王家舊口之西房家/口青羊口白浪淺口與諸小口凡四十三處羣情)¶
<pb:KR2k0042_WYG_049-43a>¶
　　(大駭役夫懼且潰公時患背疽乃裹瘡而出撫慰/勞來身自督率示以必成衆志復定晝夜率作工)¶
　　(料踵集随用輒濟於是諸口漸合而縷水之堤亦/漸成四月七日麥黄水又大至狂風挾水勢復衝)¶
　　(決閻家口之西及半戈山之左右公督率益勵守/新築口六月三日諸築塞之工咸畢先是淤河多)¶
　　(淖沙人立輒陷工不得施公命以木横沙面掘半/&KR0377;水左右互倒水盡沙乾工乃得施決口懸溜數)¶
　　(尺噴沫成雷負土入水輒便消去公命以大埽截/流維以巨䌫旁植巨樁其衝之處湍猛溜急樁折)¶
　　(埽滾勢難猝就乃復相視緩急偃仰合度卒復壓/以厚土勢若岡陵衝乃克定築堤捍水浮沙既不)¶
　　(能堅而寔土又為比年流沙所壓必深掘至尋丈/及逺取於民間空基與隔河運取山土徃來力役)¶
　　(竟日不能數筐公命囊土程衡唱籌課役土工乃/集於是兩岸屹然河流受束濬刷淤沙深廣加舊)¶
<pb:KR2k0042_WYG_049-43b>¶
　　(四百萬漕糧飛帆直上雖伏秋水三至懐襄徐城/而曲頥以下凡公經理之地皆安流如故矣是役)¶
　　(也用夫五萬人興工五閲月決口築塞者五十有/八浚河以丈計者三萬二千四百築隄以丈計者)¶
　　(七萬五千有零樁草栁葦以株東綑計者二十萬/有零麻檾以斤計者八萬四千有零所用河漕貯)¶
　　(積撫按贓贖徐淮商税及徐淮糧米總計僅十一/萬金有竒視初請未及三分之二而決口增築隄)¶
　　(工髙厚倍於原題者二葢公之經畫素定而復以/身先故羣工率作因敢不竭心力事半功倍其成)¶
　　(之速如此既成之後公又為之計久逺乃並修徐/呂靈璧之堤以束上流復棃林房村之壩以防衝)¶
　　(逸建舖舍設官夫以時防守植草栁集工料以預/備禦其善後之圖又如此使當首事之初非公堅)¶
　　(持復故羣議方且猶豫安能専意挑濬受役之始/非公指受方畧則河工多未閲厯安能悉恊機宜)¶
<pb:KR2k0042_WYG_049-44a>¶
　　(垂成之際非公先事預備則臨時且將無措安能/隨用取辦復決之時非公鎮定親督則衆心方在)¶
　　(揺惑安能堅忍有成成功之後非公長計逺慮則/人情方在懈弛又安能思及久逺而為之善圖其)¶
　　(後㢤繼自今拯徐淮數十萬之民命於既弱通國/家數百年之運道於既湮而俾之勿壊者公之明)¶
　　(徳顯功/逺矣哉)¶
　　六年正月從工部尚書朱衡請修築徐州至宿遷¶
　　長隄凡三百七十里並繕治豐沛泰黄隄南河全¶
　　考是年剙築徐呂至宿遷縣張林舖兩岸隄各長¶
　　三百七十里又徐州北至茶城築兩岸隄各長三¶
<pb:KR2k0042_WYG_049-44b>¶
　　十里¶
　　八月工部尚書朱衡建議治河詔河臣萬㳟加議¶
　　經理十一月河工告成(附/)朱衡疏略(國家治河不/過濬淺築隄)¶
　　(二䇿濬淺有漕黄交㑹之異濬漕黄者或爬或撈/或逼水而衝或引水而避此可人力勝者茶城與)¶
　　(淮水㑹則在清河茶城清河之淺無嵗不然葢二/水互為勝負黄河水勝則壅沙而淤及其消也淮)¶
　　(漕水勝則衝沙而通雖用人力水力居十七八築/隄有截水縷水之異截水之隄可施於牐河不可)¶
　　(施於黄河葢黄河負湍悍之性挾川潦之勢所向/何堅不破顧可以一隄當之乃縷水之隄不然河)¶
　　(由淮入海運道寔□之故於兩岸築隄不便從旁/潰溢始得遂其就下入海之性葢以順為治非以)¶
<pb:KR2k0042_WYG_049-45a>¶
　　(人力勝水性故至今百五十六年永頼不變查清/河之淺應照茶城例毎遇黄河漲落時穵挑河潢)¶
　　(導令淮水衝刷則雖遇漲而塞必遇落而通惟清/江浦水勢最弱出口處所適與黄河相值比因民)¶
　　(船由牐徃來不閉遂至沙淤壅塞既有妨運道復/眙患淮郡宜於黄水盛發時閉各牐惟鮮貫船隻)¶
　　(聼令經由探有帶入沙淤隨即爬撈毋使停滯若/海口訪自隆慶三年海嘯後壅水倒灌低窪之地)¶
　　(積瀦難洩今海水固已消涸尤宜時加試測設有/沙淤随即疏浚至於築隄黄河兩岸北是縷水不)¶
　　(得以攔/截為名)又疏略(漕河自儀真至清江浦與臨清至/張家灣逺隔黄河茶城至臨清與)¶
　　(黄河相近清河至茶城則黄河即運河也茶城以/北當防黄河之決而入茶城以南當防黄河之決)¶
　　(以出防黄河即所以保運河故自茶城至邳遷髙/築兩隄宿遷至清河盡塞缺口葢以防黄水之出)¶
<pb:KR2k0042_WYG_049-45b>¶
　　(則正河必淤昨嵗徐邳之患是也自茶城秦溝口/至豐沛曹單諸處剏築增築以接縷水舊隄葢以)¶
　　(防黄水之入則正河必淤徃年曹沛之患是也二/處告竣則河深水束無旁決中潰之虞然沛縣窪)¶
　　(子頭至秦溝口應築隄七十里接古北隄與徐邳/之間隄逼河身應於新隄外别築遥隄譬之重門)¶
　　(待暴増纊禦寒此二項/工程尤當及時修築)¶
　¶
　¶
　¶
　江南通志卷四十九¶
