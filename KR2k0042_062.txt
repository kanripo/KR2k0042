# -*- mode: mandoku-view; -*-
#+TITLE: 江南通志
#+DATE: 2015-08-24 22:41:07.837902
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷六十三
<pb:KR2k0042_WYG_062-1a>¶
欽定四庫全書¶
　江南通志卷六十三¶
　　河渠志¶
　　　水利治績(一/)　(江蘇二府/)¶
　　　江寧府(前詳各府州水利此詳治/績故重列府州分見焉)¶
　三國吳赤烏中使校尉陳勲發兵三萬鑿句容中道¶
　　至雲陽西城號破岡瀆¶
　　築青山湖立盤石為疏閉之節¶
<pb:KR2k0042_WYG_062-1b>¶
　南北朝宋明帝時使沈瑀築赤山塘¶
　陳髙祖時修復破岡瀆¶
　唐麟徳中令楊延嘉因梁故堤修復赤山塘¶
　　大厯十三年令王聴修復赤山塘周百里立二斗¶
　　門以節旱澇¶
　明成化中知溧水縣熊達疏百丈溝為灌溉之利¶
　　𢎞治初知溧水縣楊榮開濬百丈溝八百丈中存¶
　　九壩民賴其利¶
<pb:KR2k0042_WYG_062-2a>¶
　　正徳三年知髙淳縣李岫築三壩因名李壩¶
　　嘉靖三十年知江浦縣侯國治築孤塘堤¶
　　隆慶三年知髙淳縣築鄧壩自石家嘴至花溪長¶
　　二十餘里¶
　　萬厯七年髙淳縣居民戴瑞築均豐壩¶
　　十六年髙淳縣築横埂以捍湖水¶
　　二十五年知髙淳縣丁日近重濬天生橋河道¶
　　二十九年知句容縣茅一桂咨訪水利議得髙郷¶
<pb:KR2k0042_WYG_062-2b>¶
　　以地之凸凹為水之盈涸相地置牐謹啓閉時蓄¶
　　洩灌溉之利不勞餘力低郷自秦淮河以西麻培¶
　　橋以東相距數里若濬為一河自可直達仍東西¶
　　置牐防其壅涸從中經紀其陂池鱗次其塍隴不¶
　　失前代築堤建二斗門之意上諸臺不報¶
　　四十三年南京工部尚書丁賔題准開濬秦淮河道顧¶
　　起元曰江寧自秦淮通舟外惟運瀆與青溪古城¶
　　濠可容舴艋然青溪自淮清橋入至四象橋而阻¶
<pb:KR2k0042_WYG_062-3a>¶
　　運瀆自斗門橋入西至鐵窗櫺東亦至四象橋而¶
　　阻以河身原狹又居民侵占者多易湮塞也頃工¶
　　部開濬青溪運瀆其意甚善然僅城中利搬運耳¶
　　若郊外諸湖湮塞既多秦淮源逺而受水復衆溯¶
　　秦淮之發源一自黄堰壩而東上抵句容之南門¶
　　一自方山東南上抵溧水其諸水相灌注一支繞¶
　　方山東面上抵彭城山一支自張山上溯金陵鎮¶
　　過馬家橋抵横山一支西抵後乾橋一支西抵陳¶
<pb:KR2k0042_WYG_062-3b>¶
　　墟橋一支自上方門外小河東厯髙橋門抵滄波¶
　　門郭内一支自澗子橋南上至天界寺此皆可以¶
　　行舟而為田地侵蝕遂多狹窄且易淤墊伏秋水¶
　　漲處處梗咽蓋溧水溧陽句曲諸水惟一秦淮為¶
　　之尾閭夏秋江潮盛大上壅下泛無支流分洩所¶
　　以近年江寧時苦水而各郷尤甚正坐此耳若當¶
　　事者肯議挑濬或令傍河有田者計其畝數幫出¶
　　工值委兩縣官分程督濬功成之後不但支流分¶
<pb:KR2k0042_WYG_062-4a>¶
　　派水無泛濫之憂而往來搬運舟航所至省財力¶
　　無限關係國計民食者非輕此亟宜講求者東南¶
　　利便書云建康古城向北秦淮既逺其漕運必資¶
　　舟楫而濠塹必須水灌注故孫權時引秦淮名運¶
　　瀆以入倉城(今斗門橋以北一帶/河至鐵窗櫺者是)開潮漕以通江¶
　　水(今北門橋至珍/珠河一帶是)又開瀆以引後湖此其大畧也¶
　　自楊溥夾淮立城(今自通濟門起西/至石城門皆是)其城之東塹¶
　　皆通淮水(今通濟門外至/南門一帶是)其西南邊江以為險然¶
<pb:KR2k0042_WYG_062-4b>¶
　　春積雨淮水泛溢城中皆被其害及盛冬水涸河¶
　　流乾淺在今日正與宋無異宋隆興二年張孝祥¶
　　知府事奏秦淮流經府治正河自鎮淮(今南/門橋)新橋¶
　　入江其分派為青溪(今洞神宮後一段/經四象橋一帶是)自天津橋¶
　　(今内/橋)出柵塞門(今鐵/窗櫺)入江宋時水西旱西二門外¶
　　未有土也石城下即臨江柵寨門近地屬有力者¶
　　因築斷青溪水口創為花圃毎久雨水暴至則正¶
　　河不能急洩水勢於是泛濫城内居民被害今古¶
<pb:KR2k0042_WYG_062-5a>¶
　　潮溝青溪運瀆河身皆為居民日久侵占湮塞不¶
　　通故水患正與此𩔖於今欲復通寨門使青溪徑¶
　　直入江則城内永無水患及汪澈繼孝祥知府詔¶
　　澈指定以聞澈言開西園古河道通柵寨門尤便¶
　　從之戚氏志云秦淮水源甚逺小川流入者甚衆¶
　　又古來貯水湖衍後世築為圩田甚多每夏雨暴¶
　　至江潮復湧水即泛濫皆經流城内一河入江自¶
　　源及委所過不計幾橋凡過一橋皆為水石所堰¶
<pb:KR2k0042_WYG_062-5b>¶
　　束扼及居民築土侵狹河道故水失其常横流弗¶
　　順是以必資柵寨門河及長干橋下河(今南門/外大橋)分¶
　　洩其勢其關國賦民食者非輕通便舟楫特是小¶
　　事自前如孝祥所言止謂城内被水然多不過數¶
　　曰即退其害亦輕觀郷村圩田始見其害蓋上元江¶
　　寧溧水多圩田每遇水至則舉村合社日夜併力¶
　　守圩狼狽淤泥中如遇大冦幸而雨不連降風不¶
　　湧浪可以茍全其或壊決則水注圩中平陸良田¶
<pb:KR2k0042_WYG_062-6a>¶
　　頃刻變為江湖哭聲滿野拏舟結筏走避他處國¶
　　賦民食兩皆失之是皆水不安流之故耳¶
國朝雍正十一年江浦縣浚朱家山河道并建牐二座¶
　　　蘇州府¶
　夏禹貢三江既入震澤底定史記禹抑洪水於吳通¶
　　渠三江五湖¶
　周元王元年越大夫范蠡開漕湖(亦名/蠡湖)¶
　　赧王五十二年楚春申君黄歇城故吳墟其城内¶
<pb:KR2k0042_WYG_062-6b>¶
　　北瀆四縱五横¶
　南北朝梁大通二年詔遣使交州刺史王奕漕大瀆¶
　唐貞元八年蘇州刺史于頔繕完隄防疏鑿畎澮列¶
　　樹以表道決水以溉田¶
　　元和二年觀察使韓臯刺史李素開常熟塘自齊¶
　　門北抵常熟長九十里因名元和塘(後訛稱/雲和)　(附/)¶
　　劉允文記畧(吳之藪曰具區郡之大惟蘇州商為貨/居農實邦本錫貢多品厥田下下土宜)¶
　　(在民地利乎水常熟塘按圖經云南北之路自城/而遥百有餘里旁引湖水下通江潮支連派分近)¶
<pb:KR2k0042_WYG_062-7a>¶
　　(委遐輸左右惟强家大族疇接壤制動涉千頃年/登萬箱豈伊沿泝之功實出灌溉之利故名常熟)¶
　　(歲無眚焉貞元年來大旱填淤薦為塗泥而淪胥/怨咨殖物痡矣郡守隴西李素聞於本道廉使吏)¶
　　(部尚書韓公秉文請事疏鑿於是參井邑之役則乃/經費工力而長洲三之一焉縣宰李暵復善供命)¶
　　(計工量日候隙庀徒為利涉之宜蔽反壤之害詢蓄/洩之勢増逺近之防人不告勞事為永逸先期而)¶
　　(望表繩直不日而終朝子來塘開地中工畢泉出/山澤作氣江湖發源積為長流實自新浙舟楫鱗)¶
　　(集農商景從春秋有施水旱斯備都人士/以允文在公之宇備詳其事請刻於石)¶
　　五年蘇州刺史王仲舒隄淞江為路時吳江境南¶
　　北西俱水郷抵郡無陸路故隄路以達之¶
<pb:KR2k0042_WYG_062-7b>¶
　　太和中疏常熟縣鹽鐵塘¶
　　天祐元年吳越王命都水庸田司督撩淺夫疏導¶
　　諸河¶
　宋至道二年知蘇州陳省華議築崑山塘¶
　　天禧二年江淮發運副使張綸督知蘇州孫冕疏¶
　　五湖及諸港浦導太湖水入海復嵗租六十萬斛¶
　　乾興元年詔蘇湖秀三州疏導壅淤命發運使發¶
　　鄰郡兵助工¶
<pb:KR2k0042_WYG_062-8a>¶
　　天聖元年蘇州水壊太湖外塘又海旁支渠湮塞¶
　　八月詔轉運使徐奭江淮發運使趙賀董其事自¶
　　市涇以北赤門以南築石隄九十里起橋十有八¶
　　濬積潦自吳江東赴海復良田數千頃¶
　　景祐二年范仲淹守郷郡親至江滸督濬白茆福¶
　　山黄泗許奚三丈浦而茜涇下張七鴉次之利及¶
　　數州復奏言江南圩田蓄洩有備錢氏偏安民間¶
　　米石錢五十文今米石不下一貫其故可揆臣請¶
<pb:KR2k0042_WYG_062-8b>¶
　　每秋降勅轉運使俾轄下吏民各陳農業利病選¶
　　官討論擇其簡易者畀轉運司著為令初除州縣¶
　　吏輙頒一冊屬之此養民之本富國之術也¶
　　慶厯二年蘇州通判李禹卿隄太湖¶
　　至和二年崑山主簿丘與權等作崑山塘為橋梁¶
　　五十二名至和塘(附/)丘與權記畧(吳城東闉距崑/山縣七十里俗)¶
　　(謂之崑山塘北納陽城湖南吐松江由隄防不立/故風波馳突廢民田以瀦魚鱉其民病賦日從逋)¶
　　(徙姦人縁之通鹽賈自利劫行旅吏莫能禁自唐/至今三百餘年欲有營作而弗克也有宋皇祐中)¶
<pb:KR2k0042_WYG_062-9a>¶
　　(發運使許公建言蘇田膏腴常苦水患乞置官司/以畎洩之請令舒州通判殿中丞王安石先相示)¶
　　(焉朝廷從之王君至訊其郷人盡得其利害度長/繩短順其故道施之圖繪疏入請議如許公朝廷)¶
　　(未之行也至和初今太守呂公下車問民疾苦蓋/有意於疏導矣明年與權為崑山主簿始陳五利)¶
　　(一曰便舟楫二曰闢田疇三曰復租賦四曰止盜/賊五曰禁姦商令錢君復言之太守喜其謀之協)¶
　　(從得請於監司粤十月甲午治役先設外防以遏/上流立横埭以限之乃自下流浚而決焉畚鍤所)¶
　　(至皆於平陸旬有九日而成深五尺廣六十尺用/民力一十五萬六千工費民財若干貫米四千六)¶
　　(百八十石為橋梁五十二蒔榆栁五萬七千八百/其二河植菱蒲芙渠稱是計其入以為修完料民)¶
　　(之餘治小虞自嚴村至於鰻鯏瀼治新洋江自朱/&KR0377;至於清港治山塘自山南至於東浚渚涇六十)¶
<pb:KR2k0042_WYG_062-9b>¶
　　(四浦四十四塘六於是陽城諸河若瀼皆導而及/江田無洿瀦民不病涉是役也自城東走二十里)¶
　　(曰任浦崑山治其東長洲治其西/以俗名非便更曰至和識年號也)¶
　　熙寧三年崑山人郟亶上言吳中水利六失六得¶
　　具書與圖及治田利害七事有㫖令亶與兩浙運¶
　　使及本路提舉司相度開治(附/)郟亶上水利書畧¶
　　(天下之利莫大於水田水田之美無過於蘇州然/蘇州五縣雖號水田其實崑山之東接於海之岡)¶
　　(隴其地東髙而西下常熟之北接於江之漲沙其/地北髙而南下是二處皆謂之髙田而崑山岡身)¶
　　(之西抵於常州之境常熟之南抵於湖秀之境其/地低下皆謂之水田髙田常苦旱水田常苦澇但)¶
<pb:KR2k0042_WYG_062-10a>¶
　　(水田多而髙田少水田近於城郭人所見而税復/重髙田逺於城郭人所不見而税復輕此議者所)¶
　　(以但知治水而不知治旱也今先取所謂髙田者設/堰瀦水以灌溉之浚其經界溝洫使水周流以浸)¶
　　(潤之立岡門以防其壅然後取凡所謂水田者一/切罷去其某家涇浜之𩔖循古遺跡或五里七里)¶
　　(而為一縱浦又七里或十里而為一横塘因塘浦/之土以為隄岸使塘浦闊深而隄岸髙厚雖大水)¶
　　(不能入於民田然後擇江之曲者決之則塘浦之/水自髙於江而江之水亦髙於海不須決洩水自)¶
　　(湍流吳淞江南北岸水田約一百二十餘里南岸/大浦二十七條北岸大浦二十八條淞江北横塘)¶
　　(二條以上塘浦五十七條並當松江之上流皆是/闊其塘浦髙其隄岸以固田也久不修治遂至隳)¶
　　(壊議者不知此塘浦原有大岸固田乃謂古人浚/此大浦只欲泄水此不知治田之本也今當浚治)¶
<pb:KR2k0042_WYG_062-10b>¶
　　(其浦修成隄岸以禦水災不須逺治/他處塘浦求決積水而田自成矣)又治田利害¶
　　七事畧(一論古人治低田髙田之法二論後世廢/低田髙田之法三論自來議者只知決水)¶
　　(不知治田四論今來以治田為先決水為後五論/乞循古人遺跡治田六論若先往兩浙相度則議)¶
　　(論難合七論先詣司農寺陳白則利害易明大槩/以為環湖地低故常多水沿海地髙故常多旱蓋)¶
　　(古人治水之跡縱則有浦横則有塘又門堰涇&KR0377;/布列其間總二百六十有餘今欲畧循古人遺法)¶
　　(七里為一縱浦十里為一横塘又因出土以為隄/度用二千萬工水治髙田旱治下澤要以三年而)¶
　　(蘇之田/畢治矣)郟僑再上水利書畧(浙西昔有營田司自唐/至錢氏時有隄防堰牐)¶
　　(之制旁分其支脈之流不使溢聚以為畎畝之患/是以錢氏百年間嵗多豐稔惟長興中一遭水耳)¶
<pb:KR2k0042_WYG_062-11a>¶
　　(暨納土後至今其患始劇蓋由端拱中轉運使喬/維嶽不究隄岸堰牐之制與溝洫畎澮之利惟務)¶
　　(便於轉漕舟楫一切毁之初則故道猶存尚可尋/繹今則去古既久莫知其利營田之局又以為閒)¶
　　(冗而罷廢隄防之法疏決之理無以考據乾興天/禧間朝廷專遣使者興修水利逺方之人不識三)¶
　　(吳地勢髙下與夫水源來厯及前營田之利皆失/舊聞受命而來恥於空還不過採愚農道路之言)¶
　　(以目前之見為長久之䇿指常熟崑山枕流之地/為可導諸港而決之江開福山茜涇等十餘浦殊)¶
　　(不知古人建立隄堰所以防太湖泛溢淹沒腹内/良田今若就東北諸港決水入江是導湖水經由)¶
　　(腹内之田瀰漫盈溢然後入海所以浩渺之勢常/逆行而瀦於蘇之長洲常熟崑山常之宜興武進)¶
　　(湖之烏程歸安秀之華亭嘉禾民田悉已被害然/後方及北江東海之港浦又以水勢方出於港溝)¶
<pb:KR2k0042_WYG_062-11b>¶
　　(復為潮水抑囘皆聚於太湖四郡之境積水瀰漫/常不可治此足以騐開東北諸浦為謬論矣昔禹)¶
　　(治水於吳通三江以洩一湖之水今二江已絶惟/吳淞一江存焉疏洩之道既隘於昔又為權豪侵)¶
　　(占種植菰蒲蘆葦又於吳江之南築石塘以障太/湖東流之勢又於江中多置罾籪致吳江不能吞)¶
　　(來源之浩瀚日淤月澱下流淺狹一旦積兩諸山/之水併溢太湖蘇湖常秀之間陂淹浦港悉皆瀰)¶
　　(漫四郡之民惴然有為魚之患雖有中髙不易之/地種已成實頃刻蕩盡嘗按吳淞江故道深廣可)¶
　　(敵十浦向之積潦尚或壅滯議者但以開數十浦/為策而不知臨江濱海地勢髙仰徒為無益臣今)¶
　　(究治水之利必先於江寧治九陽江銀林江等五/堰體勢故跡決於西江潤州治丹陽練湖相視大)¶
　　(綱尋究函管水道決於北海常州治宜興滆湖沙/子渰及江隂港浦入北海以望亭堰分屬蘇州絶)¶
<pb:KR2k0042_WYG_062-12a>¶
　　(常州輕廢之患如此則西北之水不入太湖為害/矣又於蘇州闢吳江之南石塘多置橋梁以決太)¶
　　(湖會於青龍華亭而入海仍開濬吳淞江其他江/湖風濤為害之處並築石塘及淤彭堰與諸湖漾)¶
　　(等處尋究昔日涇港自南經北以漸築為岸隄所/在陂淹築為水堰秀州治華亭海鹽港浦仍體究)¶
　　(柘湖澱山湖等處凡有民田髙壤障遏水勢不可/疏決者並與開通達諸港浦杭州遷長河堰以宣)¶
　　(歙杭睦等山源決於浙江如此則東南之水不入/太湖為害矣此所謂旁分其支脈之流不為腹内)¶
　　(畎畝之患者此也往年治水之説大約有二一則/導青龍江開三十浦一則使植利户浚涇浜作圩)¶
　　(岸是二者各得其一偏今治水若止於導江開浦/則必無近效若止浚涇作垾則難以禦暴流要當)¶
　　(合二者之説相為首尾乃盡其善但施行先後自/有次第耳為今之䇿莫若先究上源水勢而築吳)¶
<pb:KR2k0042_WYG_062-12b>¶
　　(淞江兩岸塘堤不惟水不北入於蘇而南亦不入/於秀兩州之田乃可墾治今之言治水者不知根)¶
　　(源始謂欲去水患須開吳淞江殊不知開吳淞江/而不築兩岸隄塘則所導上源之水輻輳而來適)¶
　　(為兩州之患蓋江水溢入南北溝浦而不能徑趨/於海故也倘效漢唐以來隄塘之法修築吳淞江)¶
　　(岸則去水之/患已十九矣)¶
　　六年檢正中書刑房工事沈括言浙西江浦當浚¶
　　從之乃命括相度浙西水利¶
　　元祐六年詔導蘇州諸河¶
　　元符三年詔蘇湖秀三州開治浦港溝瀆修壘隄¶
<pb:KR2k0042_WYG_062-13a>¶
　　岸置斗門水堰¶
　　崇寧元年置提舉淮浙澳牐司於蘇州濬楊林河¶
　　福山塘¶
　　政和元年詔蘇湖秀三州治水圍田工費¶
　　三年知常熟縣李光濬山塘小山港¶
　　宣和四年十二月知崑山縣吳昉濬至和塘¶
　　紹興二十四年大理丞周環開常熟福山港白茆¶
　　塘¶
<pb:KR2k0042_WYG_062-13b>¶
　　二十八年兩浙轉運副使趙子潚知平江府蒋燦¶
　　計料開江明年正月興工從常熟東柵至雉浦入¶
　　丁涇開福山塘自丁涇至尚墅橋北注大江分殺水¶
　　勢二月工畢　知平江府陳正同禁圍裹湖田(附/)¶
　　趙子潚治水利方畧(浙西諸州平江最為低下而/湖常等州水皆歸於太湖自)¶
　　(太湖以導於淞江自淞江以注於海是太湖者數/州之水所瀦而淞江又太湖之所洩也然以數州)¶
　　(瀦水巨浸而獨洩於一淞江宜其勢有所不逮是/以昔人於常熟之北開二十四浦疏而導之揚子)¶
　　(江又於崑山之東開一十二浦分而納諸海兩邑/大浦凡三十有六而民間私下涇港又不可勝數)¶
<pb:KR2k0042_WYG_062-14a>¶
　　(皆所以決壅滯而防汎溢也後因潮汐往來泥沙/積淤舊置開江之卒尋亦廢去此太湖所以湮塞)¶
　　(而民田有漂沒之憂也天禧天聖間運使張綸於/常熟崑山各開諸浦以導積水景祐間郡守范仲)¶
　　(淹親至海浦開浚五河以疏導諸邑之水使東南/入於淞江東北入於揚子江與海今相視合開𦂳)¶
　　(切去處常熟縣梅李塘白茆塘崔浦福山浦黄泗/浦崑山縣新洋江小虞浦顧浦郭澤塘總計役夫)¶
　　(三百三十七萬四千六百工錢三十三萬七十四/百貫米一十萬一千五百石有竒崑山四浦工力)¶
　　(不多止用本縣食利户開浚常熟五浦工力浩瀚/係與吳長等縣利害相及欲於三縣雇人充當縁)¶
　　(平江積水今經兩月未退已妨種麥若不於農隙/之際支給錢米雇夫開治恐來嵗春雨積水愈甚)¶
　　(虧失常賦不便/望指揮施行)¶
<pb:KR2k0042_WYG_062-14b>¶
　　隆興二年八月詔江浙勢家圍田湮塞流水諸州¶
　　守臣按視以聞其平江府委陳彌作相度彌作乃¶
　　上言宜先治者十浦并合開圍田一十三處詔令¶
　　守臣沈度依狀開決(附/)陳彌作水利議畧(常熟之/浦二十)¶
　　(有四皆北入於江崑山之浦十有二皆東入於海/盖以太湖居其上流昔人患淞江之不能勝受而)¶
　　(使衆水徑得其歸者也諸澤之興始於天禧成於/景祐逮政和間稍已湮廢嘗命趙霖浚之僅能復)¶
　　(常熟崑山二三浦而罷竊考周官有稻人掌稼下/地之法所以瀦水則今之塘湖是也所以瀉水則)¶
　　(今之渚浦是也今諸邑之間曰湖曰瀼以累百數/而沿江濱海小川故道往往淤滯不特所謂三十)¶
<pb:KR2k0042_WYG_062-15a>¶
　　(六浦而已瀦之過多而瀉之過少重以今年淫雨/汎濫横溢非常年比識者皆知開浦之利不但今)¶
　　(日特以工費甚廣不敢輕易倡議今若併舉大役/切慮歉嵗民無餘力官無羨儲反至勞攘輙擇其)¶
　　(宜先治者凡十浦而其緩急又半/之興工之日仍乞以緩急為先後)¶
　　乾道元年沈度陳彌作又言疏濬崑山常熟縣白¶
　　茆等十浦通徹入海詔從之知平江府沈介依次¶
　　開濬¶
　　五年增置撩湖軍兵¶
　　淳熙元年知府韓彦古與許浦駐劄戚世明開濬¶
<pb:KR2k0042_WYG_062-15b>¶
　　許浦¶
　　二年兩浙轉運副使姜詵奏開常熟縣黄泗浦崔¶
　　浦許浦白茆浦濬通波塘置張涇堰牐　水軍都¶
　　統馮湛知平江府陳峴濬治諸涇塘浦¶
　　六年發運使魏峻疏至和塘東自夾潮塘西至戴¶
　　墟浦亘四十餘里又立柵三十二以為禁防官出¶
　　錢二萬三千二百緡米二百一十石有竒¶
　　嘉定元年知常熟葉凱濬水洋子涇¶
<pb:KR2k0042_WYG_062-16a>¶
　　十年知府趙彦橚疏錦帆涇以達運河兼備農田¶
　　旱潦¶
　　淳祐三年知常熟縣張從龍開支塘長四千尋廣¶
　　一丈深倍之用夫六千工¶
　　寳祐四年知常熟縣王文雍濬城河開福山塘¶
　　咸淳元年命知平江府沈度開決許浦自梅李塘¶
　　雉浦口東開至白蕩橋白茆浦自黄沙港開至支¶
　　塘橋崔浦自丁涇塘開至浦口黄泗浦自十家港¶
<pb:KR2k0042_WYG_062-16b>¶
　　開至奚浦口茜涇浦自界涇開至鴨頭塘下張浦¶
　　自東海㳌開至千步涇七鴉浦自梅浦開至李漕¶
　　涇川沙浦自梅㳌開至六鶴浦楊林浦自楊林橋¶
　　開至陶家港掘浦自海口開至五聖港¶
　元至元二十四年宣慰朱清諭上户開浚婁江¶
　　三十年詔平江松江等路府修治湖泖河港¶
　　大徳二年立都水監庸田使司於平江路專一修¶
　　築田圍疏河道¶
<pb:KR2k0042_WYG_062-17a>¶
　　至治三年詔開吳淞江澱山湖及諸河渠¶
　　天厯二年吳江知州孫伯恭大修石塘¶
　　至正七年吳江州達嚕噶齊諾海大修石塘壘石¶
　　厚砌髙一丈廣四丈四尺長一千八十丈為環洞¶
　　一百三十有六立石亭於南浦亭之南表之曰至¶
　　正石塘建丁亥菴為居守置常稔田嗣修葺¶
　　二十年平江路通判郜肅大修崑山州田圍¶
　　三十四年張士誠遣呂珍督濬芝塘山涇口塹其¶
<pb:KR2k0042_WYG_062-17b>¶
　　為港長亘九十里¶
　明洪武七年常熟縣開奚浦¶
　　九年開至和塘堰壩¶
　　二十八年鑿太平河¶
　　永樂元年蘇松水患命工部尚書夏原吉偕通政¶
　　趙居任大理寺少卿袁復給事中姚善鑿吳淞江¶
　　浦疏崑山下界浦掣吳淞江水北達婁江又挑嘉¶
　　定西顧浦南引吳淞江水北貫吳塘亦由婁江入¶
<pb:KR2k0042_WYG_062-18a>¶
　　海又濬常熟白茆塘福山塘耿涇導昆承陽城諸湖¶
　　水入揚子江濬上海范家浜接黄浦引湖泖水入¶
　　海(附/)夏原吉治水奏(浙西諸郡蘇松最居下流太湖/綿亘數百里受納杭湖宣歙溪)¶
　　(澗之水散注澱山等湖以入三泖頃為浦港湮塞/漲溢為害拯治之法要在浚滌吳淞諸浦導其壅)¶
　　(滯以入海按吳淞江袤二百餘里廣一百五十餘/丈西接太湖東通海前代常疏之然當潮汐之衝)¶
　　(旋疏旋塞自吳江長橋抵下界浦一百二十餘里/水流雖通實多窄淺從浦抵上海南倉浦口一百)¶
　　(三十餘里潮汐淤壅已成平陸灔沙浮泥難以施/工臣等相視嘉定之劉家港常熟之白茆港皆係)¶
　　(大川水流迟急宜浚吳淞南北兩岸安亭等浦引/太湖諸水入劉家白茆二港直注江海又松江大)¶
<pb:KR2k0042_WYG_062-18b>¶
　　(黄浦乃通吳淞要道今下流壅遏難疏旁有范家/浜至南倉浦口可徑達海宜浚令深闊上接大黄)¶
　　(浦以達湖泖之水此即禹貢三江入海之跡每嵗/水涸時修築圍岸以禦暴流則事功可成於民為)¶
　　(便/)¶
　　二年户部尚書夏原吉導婁江濬千墩浦至和塘¶
　　四年濬常熟福山塘三十六里¶
　　十三年崑山縣重濬太平河¶
　　宣徳七年蘇州知府况鍾言治水詔周忱與鍾治¶
　　之¶
<pb:KR2k0042_WYG_062-19a>¶
　　九年常熟縣知縣郭南濬鹽鐵塘¶
　　正綂二年郭南濬七浦塘¶
　　七年吳中大水秋七月&KR0275;風巡撫周忱奏請量留¶
　　官糧府一二十萬石縣五六萬石賑濟并增修低¶
　　圩岸塍濬金山衛獨樹營劉家港白茆塘沿海各¶
　　河¶
　　十年常熟縣濬七浦塘¶
　　景泰五年夏大水淹浸田禾經久不退侍郎李敏¶
<pb:KR2k0042_WYG_062-19b>¶
　　知府汪滸議當開浚白茆等塘以洩之滸躬往常¶
　　熟相視時久不疏濬壅成隄堰近民耄倪皆泣臥¶
　　其上以求免言一開浚則堰下之田亦就浸矣滸¶
　　不許挑濬青墩浦横瀝塘共五六里以通白茆塘¶
　　鑿開三堰納三四里引水通鮎魚口其海淤塞漫¶
　　生叢葦仍挑去約千餘畝於是水得歸海¶
　　天順三年巡撫崔恭檄蘇州知府姚堂松江通判¶
　　洪景徳等濬吳淞江蘇州自夏界口過白鶴江至¶
<pb:KR2k0042_WYG_062-20a>¶
　　卞家渡莊家涇松江自大盈浦東至吳淞江巡司¶
　　自新涇至蒲匯塘入江又自曹家溝平地鑿至新¶
　　塲又自華涇塘六磊塘鶯脰湖烏泥涇入浦又濬¶
　　湖州塘(附/)錢溥松江水利記(書云三江既入震澤/底定然水至吾松則)¶
　　(又分二道而入海蓋西北窪下則自太湖入澱山/湖吳淞江入海東北髙仰則受杭湖之水達黄浦)¶
　　(以入海髙下既殊旱淫交病然旱為東北受病其/患小水則西北列郡無所歸洩其患大吳淞江自)¶
　　(勝國末湮塞迨今逾百年興言修浚非無其人然/或沮於浮議或怵於鉅費回銷嵗月卒莫能舉稍)¶
　　(遇淫雨即成一壑國賦虧而民艱食矣天順二年/都憲崔公奉勑巡撫東南首詢水患以淞為尤甚)¶
<pb:KR2k0042_WYG_062-20b>¶
　　(乃舉府判洪侯景徳暨二縣尹楊昕李紋治之侯/等相視以為江之故道雖浚必合莫若從新地鑿)¶
　　(之方易為而功不壊起自大盈浦東至吳淞江巡/司計二萬二千丈又自新涇西南至蒲匯入江計)¶
　　(四千丈闊皆一十四丈深皆二丈而低郷之潦可/洩東北則自曹家河平地鑿及新塲計三萬餘丈)¶
　　(深闊皆與江同又新華涇塘六磊塘鶯脰湖烏泥/涇入浦而髙郷之旱亦免大小連絡無不通貫噫)¶
　　(亦勤矣哉用工總三萬五千餘沿江耆老相與鼓/舞而言曰兹江之湮為吾民病久矣曩時字人者)¶
　　(雖廉得利害而訖無成功寧知物有通否必待其/人耶是役也程工而授計口而食民雖勞而不怨)¶
　　(則國本垂永之計孰愈於此哉/溥松人也且職史事故請書之)¶
　　成化五年吳縣知縣樊瑾准本地民呈請起民夫¶
<pb:KR2k0042_WYG_062-21a>¶
　　重濬九曲港共三千八百五十餘丈¶
　　八年吳縣知縣雍泰奉檄築西華石塘雍見採香¶
　　涇廢堰旁糧田數千頃遇旱禾槁泰領民尋源得¶
　　於穹窿山隴阪間蓋由山腰法雨泉流出者上為¶
　　一堰下阪分二道一道東由白馬嶺南流踰趙墓¶
　　折而西一道西下山漊環趙墓復迄而東二流相¶
　　合近採香涇瀦聚成潭仍躬相地宜甃築二道石¶
　　堰堰各置一牐隨水旱啓閉復市山石由馬跡山¶
<pb:KR2k0042_WYG_062-21b>¶
　　西南而東築隄千丈未百日告成湖田藉以種穫¶
　　十年巡撫畢亨與蘇州知府邱霽開吳淞江自夏¶
　　界口至西莊家港崑山嘉定二縣分濬¶
　　十一年築常熟縣趙段圩田圍(附/)黄體勤趙段築¶
　　圩記畧(蘇天下大郡常熟又蘇之大縣也地處下/游古號澤國趙段一圩又其最下隄創宋)¶
　　(元間久而盡圮無復存者湖田悉為巨浸嵗屢不/秋逋租者日以就困民空其居以徙有司艱於理)¶
　　(成化乙未春民告於縣縣上其狀於巡撫都憲畢/公亨巡按御史戴公縉僉為民憂乃調度所征之)¶
　　(材以倡其邑而謀於治水僉憲吳公㻞曰受朝廷/特命之嚴寄吳越民事之重綱紀振肅繫焉尚可)¶
<pb:KR2k0042_WYG_062-22a>¶
　　(隳怠乎授其機宜於郡判何君唐何君曰專農桑/以牧民民瘼未瘳豈善牧者哉遂責成於縣尹蘭)¶
　　(君玉君屬父老以諭意衆皆感悟於是財獲於官/力借於民抑聚斂也伐石於山運土於陸因地利)¶
　　(也量田授役獲利者倍出其工鄰壤者半焉均徭/役也較人力多寡以為尋尺驗土築虚實以稽勤)¶
　　(惰課章程也隄之袤延亘數里丈一千有竒用木/為橛橛之内編以竹甃石為址而髙與土等上廣)¶
　　(八尺而下加三之一固基本也隄之形勢逶迤若/環帶然其外則種以萑葦茭蘆殺水勢也又懼其)¶
　　(塞之難漬之易預為設備垂永久也木以萬計竹/倍差於木石以舟計及二千艘錢穀之需累鉅萬)¶
　　(有奇工役則五萬三千有奇用雖夥而民不見擾/也始工於是嵗二月二十六日乙巳告成於三月)¶
　　(二十九日丙子功之成何其速哉於是沮洳之郷/變為禾稼流徙之民相續而還嵗己登而賦無愆)¶
<pb:KR2k0042_WYG_062-22b>¶
　　(期澤之及何其溥耶夫治水必治於下流趙段之/水既治則衆流不勞而治治之施又何其知所先)¶
　　(務耶宜民樂之不已而形諸歌歌曰隄之未築田/混於湖居者以徙賦者以逋隄之既築湖潤於田)¶
　　(徙者以還逋者有年噫嘻長隄屹乎天作伊誰之/功臺憲民牧田稼芃芃湖水溶溶百千萬祀澤流)¶
　　(無/窮)¶
　　𢎞治元年帶理水利僉事伍性濬吳淞江中段四¶
　　十餘里¶
　　二年蘇州府通判張旻疏鹽鐵塘¶
　　是年修婁江隄¶
<pb:KR2k0042_WYG_062-23a>¶
　　七年徐貫濬吳江縣長橋諸茭蘆之地導太湖水¶
　　散入澱山陽城昆承等湖開吳淞江並大石趙屯¶
　　等浦洩澱山湖水由吳淞江以達於海開白茆港¶
　　並白魚洪鮎魚口等處洩昆承湖水由白茆港以¶
　　注於江開七浦鹽鐵等塘洩陽城湖水由七丫港¶
　　以達於海開常州之百瀆洩荆溪之水自西北入¶
　　於太湖又設導河夫於沿江(附/)徐貫治水奏(竊惟/東南)¶
　　(地勢低下水患自古有之永樂初元水復漲溢太/宗文皇帝命户部尚書夏原吉大加疏治方得止)¶
<pb:KR2k0042_WYG_062-23b>¶
　　(息逮今九十餘年各處港浦仍復湮塞為患滋甚/仰惟皇上軫念地方命臣等會同修浚盖将拯墊)¶
　　(溺之民於衽席之上化魚鱉之區為稻梁之域臣/等敢不罄竭駑鈍以圖仰副聖意用是夙夜不遑)¶
　　(寧處相度施工竊見嘉湖常鎮水之上流蘇松水/之下流上流不浚無以開其源下流不浚無以導)¶
　　(其歸於是督同委官民人等将蘇州府吳江長橋/一帶茭蘆之地疏浚深闊導引太湖之水散入澱)¶
　　(山陽城昆承等湖又開吳淞江并大石趙屯等浦/洩澱山湖水由吳淞江以達於海開白茆港并白)¶
　　(魚洪鮎魚口等處洩昆承湖水以注於江又開七/浦鹽鐵等塘洩陽城湖水以達於海下流疏通不)¶
　　(復壅塞開湖州之婁涇洩天目諸山之水自西南/入於太湖開常州之百瀆洩荆溪之水自西北入)¶
　　(於太湖又開各斗門以洩運河之水由江隂以入/江上流疏通不復湮滯自𢎞治七年十一月十七)¶
<pb:KR2k0042_WYG_062-24a>¶
　　(日興工八年二月十五日工畢幸今天氣晴和人/無疫癘凡百衆庶争先效勞即今水患消弭人無)¶
　　(墊溺之憂田有豐稔之望列郡士民莫不慶忭是/非臣等之能事皆國家盛徳大福廣被東南之所)¶
　　(致也今将修築過港瀆/畫圖貼説謹具奏聞)¶
　　九年工部主事姚文灝築沙湖隄廣三丈袤三百¶
　　六十丈是年濬白茆塘福山塘¶
　　十年姚文灝濬至和塘委蘇州府通判崑山知縣¶
　　募工開濬東自新洋江口起西至九里橋凡長四¶
　　千九百六十五丈用人夫九萬六千五百工計工¶
<pb:KR2k0042_WYG_062-24b>¶
　　授直用錢一百三十五萬¶
　　濬七鴉浦籍崑山常熟兩縣近浦之户二萬二千¶
　　三百人疏自尤涇東至木樨灣凡五千五百九十¶
　　丈半月成功計工銀五千二百七十兩¶
　　開白茆海口(附/)楊循吉記畧(𢎞治四年五年七年/本府連遭大水民以)¶
　　(匱告工科左給事中葉紳請濬河水入海要道乃/以工部左侍郎徐貫與巡撫副都御史何鑑同薫)¶
　　(厥功以其年十月有事於白茆是港也在常熟東/南輸昆承湖陽城湖而注之海往時水由是行其)¶
　　(闊六十丈長亘九十里通潮往來&KR3832;洩湖泖張士/誠設爬沙之夫嵗加疏濬以為常永樂中尚書夏)¶
<pb:KR2k0042_WYG_062-25a>¶
　　(原吉治水時相度地勢於湖水交會之衝慮水獨/從七浦入海因作斜堰障之分其流注於白茆欲)¶
　　(俾地方各沾其利天順中潮沙日漲港漸狹小其/後又有引之獨出七浦而決壊斜堰者於是水遂)¶
　　(改道更無流波衝洗潮泥而漲沙日甚一日隠然/成隄矣乃以五萬九千人專事其役東起海口西)¶
　　(抵支塘凡長六千五百五十五丈相傳開治港面/闊五十六丈深一丈七尺而以土積岸之兩旁又)¶
　　(崇明出巨艦相聯内向爬去壅沙棄於海中俟其/活動仍決壩放水衝之一時因白茆而濬者其上)¶
　　(為鮎魚口傳導湖水來脈有新開河龍潭洪白魚/洪落星港四支濬之總計六千四百丈凡用萬七)¶
　　(千六百人而尤涇長九里鹽鐵塘長十八里皆通/白茆凡用萬四千九百人其他不因白茆而别治)¶
　　(者七浦與吳江水口而已七浦長四十里徑通海/時有湮塞凡用萬七千人吳江水口在長橋外橋)¶
<pb:KR2k0042_WYG_062-25b>¶
　　(長二里有七十二洞其外匯為大沼廣千畝太湖/之咽喉也久為蘆荻所礙已成淤澱凡用萬六千)¶
　　(人三閲月皆以成告蓋以鮎魚口為白茆上流斜/堰為七浦上流而長橋為諸水上流其在蘇州一)¶
　　(府施工如此議者猶以為當時大役莫如白茆所/恨輟事太急未獲成效已而岸果頽圮復為潮沙)¶
　　(凝積塞而不通於是常熟縣知縣楊子器以為港/身迂曲水不能洩致使横沙攔接海口施工為難)¶
　　(又看得湖漕上接芝塘其長不過三十里徑自入/海况又河形現存雖則淺狹水亦通流因請於水)¶
　　(利郎中傅潮乞濬之議方行子器被召入而郎中/臧鱗來管水事首理故牘鋭意修舉乃檄通判陳)¶
　　(暐署縣事同知何宗理視狀皆言本漕視白茆誠/為徑直但縁兩旁各居民廬墓必須拆卸方可即)¶
　　(工然理實應開而工程浩大計當用夫三萬鱗因/其利便以奏詔行巡撫都御史彭禮巡按御史馮)¶
<pb:KR2k0042_WYG_062-26a>¶
　　(允中會勘應否定奪於時知府林世逺以十六年/四月親詣本處相勘得前項港漕俱自芝塘分流)¶
　　(但港曲漕直以此微有逺近然漕形闊不過三丈/深不過數尺設以此擬開闊十丈兩畔田地各占)¶
　　(三丈五尺濬深八尺所起之土占壓田地尤難預/計况有民廬墳塚在上關係事重不如仍開白茆)¶
　　(為便惟海口壅沙則有馬草洪五里許濬此可為/曲避之計及将本港迤西一帶至白魚洪等處但)¶
　　(遇乾淺俱各挑深水/行勢達壅塞自除)¶
　　十一年提督水利工部郎中傅潮濬常熟許浦梅¶
　　李二塘從知縣楊子器議委縣丞趙祥董役三閲¶
　　月訖工¶
<pb:KR2k0042_WYG_062-26b>¶
　　濬至和塘並立崑山等縣斗門¶
　　十二年傅潮重督長洲縣興築沙湖隄(附/)吳寛記¶
　　畧(郡城東二十里曰沙湖凡太倉崑山嘉定崇明/之人之所必經者其廣袤各數十里横絶道上)¶
　　(其北多腴田其中多舟楫旁有盜藪以行刼為業/客舟為風波所阻集於岸下多不能免昔人欲築)¶
　　(隄以捍水者久矣皆謂土石所施無所附麗其功/難成遂置之𢎞治丙辰工部主事姚君文灝奉勑)¶
　　(來督水利始白於巡撫右副都御史朱公瑄謂隄/可築公往視之亦曰可築且曰是宜用卷埽法蓋)¶
　　(吾治河決時所已試者也謀既協姚君乃專任其/事先是公從工部侍郎徐公貫濬常熟江口獲葦)¶
　　(利之占於民者充公用及是遂賴其濟一時夫卒/盡力財用畢具功埀成而君移疾去矣今郎中傅)¶
<pb:KR2k0042_WYG_062-27a>¶
　　(君潮來代周行田野水利大興他日行至沙湖歎/曰是隄之功其可已乎至是巡撫左副都御史彭)¶
　　(公禮復勸相之而隄竞以完告其闊為丈三長為/丈三百六十隠然如城堅壯可久安流成渠人皆)¶
　　(稱便蓋耕者無浸淫之苦則安於田畝行者無覆/溺之憂則樂於道路賈者無掠奪之恐則保其貨)¶
　　(利是役也前守為史侯簡今為曹侯鳳皆經畫其/事者若通判陳暐知縣劉珂酈璠主簿喻秉則勞)¶
　　(績並著皆可書者於是傅君使來請文刻石予郡/人也喜水患之能去且知君才操與姚君並美無)¶
　　(忝於上命也/遂為之記)¶
　　正徳十六年巡撫李充嗣分督工部郎中林文沛¶
　　發民夫起常熟縣東倉至雙廟濬白茆故道一萬¶
<pb:KR2k0042_WYG_062-27b>¶
　　三千八百二十丈又親至支塘詢士民開出水口¶
　　議論不一充嗣與蘇州知府徐讚儗循故河疏治¶
　　常熟縣主簿余浪獨主鑿新河不敢發言適巡按¶
　　御史馬錄來㑹議浪於道中陳白錄具告充嗣相¶
　　度形勢以簿議為是意遂決鑿新河三千五百五¶
　　十丈又濬尚湖昆承陽城等湖支河一十九道凡¶
　　四閲月功成農田得稔時林文沛身親督率暴露¶
　　風日不言勞憊役夫不敢茍且塞責¶
<pb:KR2k0042_WYG_062-28a>¶
　　嘉靖元年工部郎中顔如環檄蘇州知府徐讚松¶
　　江知府孔輔開濬吳淞江自下界口起至龍王廟¶
　　舊江口止又濬趙屯大盈道褐等浦使上流下委¶
　　遞相容洩(附/)王鏊吳郡治水碑記(今天下財賦多/仰東南東南財)¶
　　(賦多出吳郡而吳郡於東南地最下最多水患南/方夏秋間最苦多雨蘇湖渺然輙成巨浸故官多)¶
　　(逋負民多流殍於是廷臣争言水利而以吳淞江/白茆港為首請設官專治時巡撫應天西蜀李公)¶
　　(充嗣方著若績詔委之進工部尚書得便宜從事/復以工部都水郎中林君文沛顏君如環佐之公)¶
　　(博訪羣採相度源委謂東南諸水咸匯太湖由三/江入海而東江久失故道不可以復尋獨婁江尚)¶
<pb:KR2k0042_WYG_062-28b>¶
　　(在吳淞江雖在而多涸其别出一支從常熟白茆/港入海最大且駛而海沙淤塞久成平陸民且廬)¶
　　(墓其上自成化以來每議開之輙畏其難而止夫/太湖吞納衆流猶人之腹白茆吳淞則尾閭也陽)¶
　　(城昆承澱泖諸湖猶脈絡也尾閭不洩腹且漲為/病四肢百脈悉病矣公乃駐節湖上且行且度度)¶
　　(地量功賦役仞淺深計逺邇力取諸近財取諸逺/廬舍有次樵爨有所分授以責成時犒以行賞天)¶
　　(時晴和法令明一衆心競勸率未明興作入夜未/已河上燈攢如星鍤畚如雨讙呼之聲數里不絶)¶
　　(不數月工告成初白𦭘自北達於江河形結屈不/可復通乃改就東南挑平陸直注諸海自雙廟至)¶
　　(東倉通一萬七千三百九十二丈其深一丈五尺/闊三十三丈白茆上流又開尚湖昆承陽城湖各)¶
　　(隘為塘為洪為港為涇為漊者凡十有九吳淞江/上流頗通利自夏駕浦至舊江口不復容舟因其)¶
<pb:KR2k0042_WYG_062-29a>¶
　　(舊形廣之深之凡六千三百三十六丈其深一丈/二尺闊十八丈白茆港口海潮日至沙泥易淤則)¶
　　(為石牐一陽城湖水至斜堰分流七浦塘則可少/殺白茆之流又為堰一淞勢弱不能蕩激易淀且)¶
　　(淤又為石牐一蓋疏宜興湖州諸淤水歸太湖無/礙則常之宜興武進湖之烏程歸安松之華亭可)¶
　　(無水患濬吳淞白茆之淤太湖之水入江海無礙/則蘇之長洲常熟崑山可無水患而吳凇白𦭘之)¶
　　(役最大功費尤多始事於正徳十六年十月嘉靖/元年四月訖工凡為工四十一萬二千五十三銀)¶
　　(為兩若千米為石若干費亦大/矣保而勿壊則在後之人焉)¶
　　十七年知常熟縣馮汝弼建各港石牐三丈浦連¶
　　涇渚河向無牐者皆置¶
<pb:KR2k0042_WYG_062-29b>¶
　　隆慶元年巡鹽御史蔚元康濬常熟太倉嘉定三¶
　　州縣境七浦楊林鹽鐵吳塘顧浦青魚涇¶
　　二年知常熟縣張博建白茆港石牐¶
　　五年巡按御史劉白睿檄蘇州府通判吳宗吉常¶
　　熟縣知縣連三元董濬奚浦長四千四百一十丈¶
　　廣五丈深六丈用夫八萬八千九百五十人官給¶
　　銀二千二百三十三兩俱支贖鍰¶
　　萬厯五年巡視下江御史林應訓行委水利按察¶
<pb:KR2k0042_WYG_062-30a>¶
　　使馮叔吉檄蘇州府同知王事聖知縣王一言勘¶
　　濬自龎山湖口至長橋達吳家港¶
　　六年林應訓行委水利按察使徐節檄同知王事¶
　　聖常熟縣知縣留震臣勘濬自歸家墳小石橋起¶
　　至横塘止長四十五里面闊十二丈底闊八丈深¶
　　一丈二尺¶
　　八年常熟縣重濬三丈浦¶
　　三十二年常熟縣知縣耿橘濬福山塘¶
<pb:KR2k0042_WYG_062-30b>¶
　　三十三年吳江縣知縣劉時俊築石塘(附/)周道登¶
　　吳江縣新築石塘碑記(萬厯三十有三&KR1124;五月朔/邑侯劉公新築石塘成塘)¶
　　(修九萬九千八百一十四尺為橋十有三為竇三/十有七南連檇李北接茂苑並葺舊者為里八十)¶
　　(有三其石約二而成丈博一尺有八寸九分其博/閷一以為厚四壘其厚以為塘之崇倍其崇以為)¶
　　(基和之用灰支之用木每尺而支者三以石之厚/為木之圍三倍其圍以為修水遞深而遞加率一)¶
　　(木而為五支薪其木末以當庸直計木五萬九千/八百八十六三分之加一以為石之數二分其十)¶
　　(加一以為石之工佐者居三之一灰三千有四百/石鐵灰索綯直二百五十餘凡費二萬七千金有)¶
　　(奇役始於癸卯正月十七日主其議而捐俸以倡/者曹中丞也邑二尹西蜀李宗程則督視邑人王)¶
<pb:KR2k0042_WYG_062-31a>¶
　　(郡倅忠則劻勷沈方伯季文則協議沈寺丞璟沈/僉憲瓚沈孝廉令名與不佞登則出納父老屠大)¶
　　(化等十人則宣力凡再閲嵗而效其成於公億兆/讙呼得未曾有薦紳先生構亭鶯湖屬不佞記其)¶
　　(事夫以塘之積圮嵗嵗修而圮日甚空為縣官費/何益公新以巨石為邑永利是大有造於我也且)¶
　　(不煩官不强民百計拮据杯酒諷勸而事/忽大集我享其利美哉公績可以頌矣)¶
　　三十七年常熟縣知縣楊漣築元和塘濬沙浦馬¶
　　涇袁張浜¶
　　三十九年崑山縣知縣祝耀祖築至和塘¶
　　四十年長洲縣知縣胡士容濬練祈塘馬路塘譚¶
<pb:KR2k0042_WYG_062-31b>¶
　　家浜¶
　　四十一年胡士容濬走馬塘¶
　　四十二年胡士容築至和塘(附/)文震孟長洲縣興¶
　　築婁江石隄記(蘇固澤國也江淮之水由京口厯/毘陵皆從蘇以注海震澤匯宣歙)¶
　　(霅苕之巨浸宣吐於長崑二縣間有婁江實所由/道至和塘最當其衝蕩云自宋轉運使喬維嶽決)¶
　　(隄為涇水患滋起以迄於今當事者咸鰓鰓慮焉/而苦於任事之難至插棘樹版以殺水勢亦幾無)¶
　　(謀矣廣濟胡侯士容自嘉定令移劇長洲日延父/老問所疾苦而知婁江之塘不可緩也曰是且病)¶
　　(涉病溺病飛輓病農農兹土者至累嵗不登半菽/誰司民牧責可緩諸既又相度土宜而知非石隄)¶
<pb:KR2k0042_WYG_062-32a>¶
　　(無以障水勢曰是金涇陽城諸湖蕩之所震撼也/是太湖沙湖之所騰躍而漰湃也是新洋吳淞諸)¶
　　(江之所逆駕也是兩龍涇朱涇蕭涇吳涇陸涇諸/要害之所汎而旁齧也茍不為永賴謀僅飾目前)¶
　　(又豈司牧者之實意歟於是量工經始里計者四/十有五丈計者六千七百橋計者二十有六其巨)¶
　　(者一十有八金錢計者萬五千有竒顧邑民苦貧/府庫竭莫可調發侯又不能如正綂中周夏兩尚)¶
　　(書奉璽書從事水利復田租徵發屬邑僅摉導河/官帑之羡金不滿千悉捐嵗俸與贖鍰所入集好)¶
　　(義之衆期月而成自長至崑長隄如帶屹然如山/於是行者歌於道鼓抴者歌于河農歌于野侯益)¶
　　(盡捐祿俸買田三頃其半/以屬耆老為永隄計焉)¶
　　四十三年崑山縣知縣陳祖苞濬至和塘小虞浦¶
<pb:KR2k0042_WYG_062-32b>¶
　　横塘¶
　　崇禎八年巡撫都御史張國維同巡按御史王一¶
　　鶚檄吳江縣知縣章日炌勘核石塘全坍應修一¶
　　千五十五丈半坍二千八十六丈平望西諸家鋪¶
　　水缺應築内外塘七百六十丈並修長橋三江橋¶
　　翁涇橋紳士商民樂助竣工¶
　　九年張國維疏導吳江縣長橋谼先是縣民虞燧¶
　　具奏勅部行撫按查核覆題奉旨允行檄下疏濬¶
<pb:KR2k0042_WYG_062-33a>¶
　　橋以至九里石塘通行開鑿¶
　　十年張國維同巡按御史路振飛重修至和塘兵¶
　　備馮元颺與知府陳洪謐推官署縣事劉鳴謙各¶
　　捐助有差屬里民馬負圖營辦董成僅四閲月異¶
　　工¶
　　十六年崑山縣知縣楊永言開濬夏界河特舉貢¶
　　生朱集璜董其任集璜分河為四則自龍王廟壩¶
　　口至郭澤塘為一則自郭澤塘至兵墟為一則自¶
<pb:KR2k0042_WYG_062-33b>¶
　　兵墟至葛港為一則自葛港至赤涇口為一則以¶
　　淤塞淺深為致功難易共開河身四千九百八十¶
　　二丈調夫分區之主客主區六十畝出一夫客¶
　　區一百十畝出一夫用夫十二萬一千九百七十¶
　　四貼役主區每畝錢三十文客區一十六文計得¶
　　錢每工給八十文又官給錢六十文每工受錢百¶
　　有四十工始於是年十一月畢於次年四月¶
國朝順治九年工科給事中胡之駿請濬吳淞以洩陳¶
<pb:KR2k0042_WYG_062-34a>¶
　　　澱之水濬劉河以洩巴陽之水奉¶
旨准行¶
　　　十一年¶
恩諭東南財賦重地素稱沃壤連年水旱為災民生重困¶
　皆因失修水利致悞農功該督撫責成地方官悉心講¶
　求疏通水利以時蓄洩水旱無虞民安樂利¶
　　　康熙十年巡撫馬祐奏請開濬吳淞江白茆河¶
恩准留蘇松常三府漕折銀九萬兩浙省杭嘉湖三府漕¶
<pb:KR2k0042_WYG_062-34b>¶
　　　折銀五萬兩充疏濬河工經費督同布政司慕天¶
　　　顔檄蘇州府水利同知于階及太倉吳江崑山嘉¶
　　　定各州縣官開劉家河淤道二十九里建牐三座¶
　　　開吳淞江東至新涇口四千三百五十二丈自新¶
　　　涇口迤西至赤雁浦黄渡七千五百丈修復舊址¶
　　　牐壩(附/)馬祐請浚劉河吳淞江疏(臣看得蘇屬劉/河松屬吳淞江)¶
　　　(乃走洩太湖之咽喉也修則六府同其利塞則六/府同其害厯代以來凡遇淤滯俱遣大臣駐劄吳)¶
　　　(中專修水利動支正項錢糧撥充疏濬經費臣稽/考成書明嘉隆年間吳淞道淤湖水四溢淹没田)¶
<pb:KR2k0042_WYG_062-35a>¶
　　　(廬民生困苦時有巡撫海瑞條奏疏治因役大費/繁請留漕米二十萬石又動江浙六府無礙官銀)¶
　　　(俱充工費令各處被災飢民上工就食修復水利/兼行賑濟水災寧息事功告成刋載典章班班可)¶
　　　(考迄今已及百年潮泥日積故道全淤凡官斯土/者憚於工程浩大財費無資視為末務因循不舉)¶
　　　(去嵗夏月&KR0834;雨連旬湖水泛溢禾苗盡淹民居胥/溺積水三月不消農工廢業人户流亡總因劉河)¶
　　　(吳淞入海之口淤塞湧聚無從走洩故也臣念疏/國課民生關係重大悉心講求博采輿論並以)¶
　　　(浚二河為今日第一急務檄藩司委官丈勘劉河/淤道二十九里長五千二百二十丈計用人夫三)¶
　　　(十九萬八十四百十二工連牐二座每座工費千/金以備水旱蓄洩約共需銀四萬兩吳淞江東至)¶
　　　(新涇口皆成平陸應浚四千三百五十一丈自新/涇口迤至赤雁口黄渡應浚七千五百餘丈修復)¶
<pb:KR2k0042_WYG_062-35b>¶
　　　(舊址壩牐約共需十萬兩臣再四思維當此水災/之後村落飢民逃荒乞食臣與屬官勉力捐俸煑)¶
　　　(粥不過茍延旦夕萬難僉派民夫舉此大工若欲/徒責地方各官設處捐助亦終成畫餅勢不得不)¶
(皇上俯請用正項以濟目前急務仰懇将康熙九年蘇松常/      念江浙六郡為國家財賦重地)¶
　　　(三府漕折銀九萬兩浙省杭嘉湖三府漕折銀五/萬兩留充疏濬河工經費俾各處災荒饑民就近)¶
　　　(上工趨食是修復水利中兼行救饑之事誠一舉/兩利倘䝉)¶
(皇上軫恤災傷動支正項地/      方幸甚民生幸甚)又報浚完工疏(臣查劉河自/鹽鐵口起至)¶
　　　(航船港以達海口該五千一百八十丈河面闊十/一文底濶六丈六尺深一丈積土四萬四千九百)¶
　　　(餘方勘原舊河身有尚存一線及淺窪處扣除不/用挑工土方外實該挑土三萬三千九百四十方)¶
<pb:KR2k0042_WYG_062-36a>¶
　　　(每方用夫十四工雇募民夫四十七萬五千一百/六十九工築大壩副壩一十條支港水口築小壩)¶
　　　(一十四條於康熙十年二月二十六日起工至十/一年五六月内陸續完工吳淞江自黄浦東口起)¶
　　　(至新涇口施家港止計該一萬四百九十一丈挑/河面闊一十五丈底闊七丈五尺深一丈五尺積)¶
　　　(土一十七萬七千餘方内有原舊江形及低窪之/處扣除不用挑工土方外實挑土一十三萬一千)¶
　　　(四百三十九方每方用夫一十四工雇募民夫一/百八十四萬一百五十七工内築大小壩一十六)¶
　　　(條又支港水口築小壩十一條於康熙十年十二/月初八日起工至十一年四月二十六日完工又)¶
　　　(查劉河原議建牐三座約費工料銀三千兩臣又/同司道各官覆勘情形若於一處分造三牐恐牐)¶
　　　(單薄不能堅久故於天妃宮地方總造大牐一座/分别三洞洩水雖工費稍加實可一勞永逸吳淞)¶
<pb:KR2k0042_WYG_062-36b>¶
　　　(江於黄浦口建大牐一座臣又思兩江牐座與内牐/地不同恐牐門被潮往來衝擊未能堅久故各於)¶
　　　(旁四角修築以圖永逺查劉河牐座已於康熙十/一年三月内完工吳淞牐座已於康熙十二年正)¶
　　　(月内完工劉河各項工料共實用銀三萬一千六/百八十二兩八錢七分零吳淞江各項工料共實)¶
　　　(用銀一十一萬一千一百七十九兩一錢二分零/此係臣經駁減核實應銷之數復取各官印廿結)¶
　　　(在案今據該司造冊呈詳前來除册分送/户工二部查核外相應  題報聴部核銷)¶
　　　二十年巡撫慕天顔奏請濬常熟縣白茆港武進¶
　　　孟河奉¶
旨准行開白茆自支塘至海口四十三里濬河七千八百¶
<pb:KR2k0042_WYG_062-37a>¶
　　五十六丈廣十丈深一丈五尺用民夫九十九萬¶
　　四千工建牐一座費公帑四萬兩(附/)慕天顔疏河¶
　　救荒議(竊惟三吳治水之功厯稽往績惟使太湖/之水導入江海而潮汐亦可上通以時蓄)¶
　　(洩則旱澇無虞自三江湮塞震澤汎濫以田為壑/而蘇松常湖杭嘉六郡受患日深上年水患瀰漫)¶
　　(四野數百里間不苐禾盡無收抑且室廬漂沒流/離疾苦不忍繪圖仰荷憲臺軫念民生首飭議浚)¶
　　(劉河以通水利憲檄諄諄謂吳淞江出海之處已/成平陸修復工繁未可輕議惟有專力劉河為今)¶
　　(日第一急著此憲臺為吳浙百萬生民造無疆之/福也本司遵行蘇松二府詳加確勘兹據蘇府詳)¶
　　(議估計工程請動正賦開工等因又據松江府上/海縣詳開吳淞江故道酌請江浙六郡正帑協濟)¶
<pb:KR2k0042_WYG_062-37b>¶
　　(大工各繪圖形申覆憲臺在案本司載考舊誌披/閲新圖按湖水之奔趨而東也一自澱山泖湖從)¶
　　(華亭之南折而東北入海者為黄浦一自吳江長/橋厯長洲崑山青浦嘉定界至上海合黄浦以入)¶
　　(海者為吳淞江一自吳縣鮎魚口北入運河經郡/城婁門注流上下雉瀆抵崑山至和塘東合新洋)¶
　　(江由太倉歸劉家港入海者為婁江即今劉河也/迨吳淞入海之處沙壅菱叢昔夏忠靖公引黄渡)¶
　　(以西之水北入劉河是今日劉河之一綫為淞婁/二江之尾閭合蘇松諸郡之民命攸關者矣浚之)¶
　　(烏可一日緩哉但在蘇則望劉河之深廣而崑太/嘉為尤切在松則必圖吳淞之成渠而上青諸邑)¶
　　(為尤近兩府所議各就其切己者而言未可為全/局之通論也本司規畫再三採訪輿論目前救時)¶
　　(之策在急疏劉河将來逺大之謀吳淞亦在所必/浚蓋吳淞實太湖洩水之中條其故道較劉河更)¶
<pb:KR2k0042_WYG_062-38a>¶
　　(闊其地勢較劉河更直江浙六郡同其利議協於/浙可冀旦夕成功焉但今民窮財盡更際凶災兩)¶
　　(工決難並舉劉河處其易吳淞處其難莫若緩吳/淞而先事劉河之為便本司細詢紳民父老劉河)¶
　　(之功固自不小而吳淞亦有不得不次第並浚者/當日導淞水併入劉河者有崑山之夏駕嘉定之)¶
　　(顧浦以及鹽鐵新洋諸港浦淞與婁相通今則諸/港浦盡塞淞自為淞婁自為婁則劉河雖開止洩)¶
　　(震澤半面之流而匯納於泖澱以奔湧淞江者仍/未得宣通也若再開蒲匯新涇重浚虬江顧浦費)¶
　　(力於支河小港何如併力於吳淞乎况從來以工/役救荒使貧民食力以餬口如范文正公守郡時)¶
　　(吳中大饑發粟募民諸工畢舉以是公私仰給民/不遷流昔人於凶嵗之後無不共循此意蓋小民)¶
　　(至困苦中工力必賤且飢寒迫身民多思盜河工/興而樂趨畚鍤盜賊亦可潛消荒政之施莫此為)¶
<pb:KR2k0042_WYG_062-38b>¶
　　(大然必須咨商浙省督撫早為區畫将全局會疏/  題明共計兩河工費先開劉河至冬間水涸之)¶
　　(時旋興吳淞大工本司管窺如是今所急惟在錢/糧災荒之後杼軸既空不得不請銷正賦但)¶
(朝廷方在蠲災詘餉之時又何敢言動帑惟念興水利/    而後有農功有農功而後裕國計若惜一時之費)¶
　　(不作久逺之圖将來海口淀沙日淤一日必至水/災洊告蠲賑迭施今合兩工所需約計十四萬金)¶
　　(較之一嵗所蠲未及其半而田工無患國賦常充/可埀千百年之大利一勞永逸功在斯時考海忠)¶
　　(介開吳淞之疏留漕十萬石佐以協濟稻穀贓罰/等不兩月而功成倣其遺謨敢請憲臺俯賜㑹)¶
　　(題於蘇松常康熙九年折漕銀内留四萬兩以應/劉河夫工康熙十年折漕銀内再留五萬兩浙省)¶
　　(錢糧協濟五萬兩以應吳淞夫工仍比歸仁堤事/例兩省續開援納捐助請於河工告成之後補此)¶
<pb:KR2k0042_WYG_062-39a>¶
　　(漕折正項錢糧方行停止即於是月一面擇吉施/工謹先就劉河工程縷析條議并三江全圖繪呈)¶
　　(憲覽吳淞工費亦可照例核確此皆憲臺為萬/年國脈百世民生起見用敢敷陳伏乞採擇)又¶
　　請浚孟河白茆河疏(江南賦税甲於天下蘇松常/鎮課額尤冠於江南凡國用)¶
　　(所出盡藉農田倘水旱失宜必致災祲疊告此廣/渠資溉之功所以斷不可緩也今夏霪雨連綿河)¶
　　(流四溢田地在在沉渰廬舍更多漂没臣疢心疾/首力督司道府州縣等官多方設法宣洩分頭挽)¶
　　(救而附近劉淞之太倉嘉定吳江婁上等州縣俱/藉兩江出瀉旋溢旋消雖告被水幸不重团華亭)¶
　　(並未告災崑青災亦無幾長洲無錫去兩江稍逺/東南之水不能驟消西北諸流奔江無路田禾渰)¶
　　(沒甚多宜興首當髙溧諸山下流亦賴震澤轉洩/雖東南一面稍沾劉淞導引之益然較長崑等處)¶
<pb:KR2k0042_WYG_062-39b>¶
　　(更逺西北全無出水之路故受災倍於他邑若夫/常熟武進江隂金壇等縣既與劉淞絶隔惟藉大)¶
　　(江匯歸其如本地出水要口在在渰塞遂致積雨/成壑臣從權救濟將江常二邑沿江一帶通潮小)¶
　　(港馬路築埂之處暫行疏導出口隨於洪水汎濫/無歸等事案内)¶
　(題報在案此不過救急一時稍平水勢旋即堵塞非/  久逺之圖也臣前疏請浚白茆港孟瀆河福山港)¶
　　(三丈浦黄四港申港包港安港西港七丫等處蓋/既鑒上年之竒旱預料今夏之大澇從長籌畫實)¶
　　(非泛言雖部議未邀即允然關切地方民事豈容/緩圖臣再四籌畫先擇其工易而費簡者若七丫)¶
　　(一帶業已勸民濬滌淤沙通崇明之運道福山港/三丈浦道縣各官詳據里民自願分段疏通再如)¶
　　(黄四申包安西等港另行酌量緩急多方設法次/第興舉外惟是常熟之白茆港係蘇常諸水東北)¶
<pb:KR2k0042_WYG_062-40a>¶
　　(出江第一要河自明季失修湮塞成陸旱則潮汐/不通澇則宣洩無路若此港一通不惟常熟水旱)¶
　　(無虞即崑山長洲太倉無錫江隂無不共沾其利/又武進之孟瀆河係常鎮諸水歸江要道凡髙溧)¶
　　(西北諸水競趨東南則流注於宜興金壇更轉瀉/於丹陽武進惟藉孟河一口出江今亦年久失修)¶
　　(河身壅積武進以西丹陽以東宜興金壇以北諸/水歸江阻道於是水旱並災人力難施矣此兩河)¶
　　(者蓄洩之利等於劉淞淤塞之形亦不亞於劉淞/今劉淞疏通蘇松常資其益者甚鉅白茆孟河淤)¶
　　(塞蘇常鎮被其害者亦復不小此臣身在地方目/擊親切日夜籌晝而不敢忽者也是以分委道員)¶
　　(細加察勘兹據副使劉鼎參議祖澤深勘估議詳/前來查白茆自常熟支塘起迤東以至海口淤道)¶
　　(四十三里共長七千八百五十六丈應浚深闊不/等總計人夫九十九萬四千工並議修大牐一座)¶
<pb:KR2k0042_WYG_062-40b>¶
　　(與夫築壩戽水等項共需費五萬六千兩孟河自/武進奔牛鎮之萬縁橋起至孟河城北出江淤道)¶
　　(四十八里共長八千五百三十三丈應浚深淺不/等總計人夫八十四萬工並議建大牐一座與築)¶
　　(壩戽水幫岸等項共需費四萬八千兩二河共需/費十萬四千兩據各該道請照劉淞事例先動正)¶
　　(帑濟工不惟水利克修見在望賑飢民得以/赴工趁食不設賑而民已全活數善備焉)¶
　　四十八年總督邵穆布巡撫于準奏准開白茆福¶
　　山二港修白茆舊牐建福山新牐福山開土一萬¶
　　二千一百五十方白茆開土二萬八千八百方共¶
　　發帑銀三萬四千九百九十七兩零¶
<pb:KR2k0042_WYG_062-41a>¶
　　　雍正五年二月初二日奉¶
上諭地方水利關係民生最為𦂳要如江南戸口繁庶宜¶
　更加修濬時其蓄洩以防旱澇向來屢有條奏之人但¶
　未經本省督撫奏請朕意亦久欲興修以資農務因海¶
　塘工程正在營治且水利事關重大必得實心辦事之¶
　人方有裨益即如目今畿輔水利賴有忠誠任事之怡¶
　親王始可興此大工不然則亦未敢輕易舉行也我¶
皇考念切民依周知稼穡因康熙四十六年巡省江浙所¶
<pb:KR2k0042_WYG_062-41b>¶
　至必細騐水土燥濕髙下之宜詳考五穀種植之性躬¶
　親講求将附近太湖及通江潮之處條分縷晰特頒諭¶
　旨令江浙督撫於蘇松常鎮杭嘉湖地方疏濬河港以¶
　資灌溉修建牐座以便啓閉皆動用公帑錢糧不使絲¶
　毫出於民力恩至渥也乃當時督撫諸臣不能實心仰¶
　體惟以虚文奉行糜費帑金二十餘萬大都飽於官吏¶
　之侵漁而無實效深可痛恨朕即位以來事事仰繼¶
皇考之貽謨永圖民生之逺計本欲俟直𨽻水利興修之¶
<pb:KR2k0042_WYG_062-42a>¶
　後令怡親王前往江浙地方相度情形商酌興修之舉¶
　今巡撫陳時夏特行奏請且稱費用不過十餘萬兩即¶
　可成功據陳時夏陳奏應是地方不可遲緩之事副都¶
　統李淑徳昔任江南松江府同知諳悉水利事宜曾經¶
　條奏頗為明晰原任山東巡撫陳世倌年力精壯現在¶
　閒居著李淑徳陳世倌㑹同陳時夏總河齊蘇勒總督¶
　孔毓珣悉心踏勘詳加酌議倘齊蘇勒河工𦂳要不能¶
　親身前往即行文知㑹商酌定議具奏凡建立牐座疏¶
<pb:KR2k0042_WYG_062-42b>¶
　濬河流務期盡除淤塞以杜泛溢之虞廣蓄水泉以收¶
　膏澤之益其一應工費俱動用庫帑支給一切工程交¶
　與李淑徳陳世倌監督辦理並諭吏部將現任部屬及¶
　候選部屬府州縣人員内有具呈願往効力者挑選十¶
　餘人帶往江南不必另出資財惟令辦理事務交李淑¶
　徳陳世倌二人酌量委用特諭¶
　　　本年四月二十六日欽奉¶
上諭齊蘇勒范時繹陳時夏李淑徳陳世倌朕軫念民依¶
<pb:KR2k0042_WYG_062-43a>¶
以蘇松地勢稍下特遣大臣㑹同督撫開濬水道為久¶
逺之計太湖之水歸海劉河白茆二河為要必徑直深¶
廣令水暢出方能一勞永逸圖志新載二河形勢數十¶
里一徑直趨出海無少曲折因年嵗久逺海口為潮湮¶
塞悉成平陸太倉常熟之紳衿土豪霸佔耕種然報科¶
者十無二三私獲重利於己今既開濬疏通務必盡去¶
新漲地畝以復故道方是聞背公懐私害衆利已之徒¶
有不願者串買地棍報具公呈或請别開支河或請另¶
<pb:KR2k0042_WYG_062-43b>¶
開新道其言紛紛不一陳世倌乃但知潔己而不奉公¶
之人李淑徳亦旗下武員識見淺鄙倘以似是之言或¶
惑於聴聞或希圖微利或稍徇情而迂囘遷避使積水¶
不能暢出數年後仍漸致壅塞則汝等罪不可逭矣該¶
督撫欽差等當竭力秉公詳勘務為一勞永逸之策倘¶
紳衿惡棍生事阻撓爾等指名題叅嚴懲數人則不公¶
不法之刁風自息矣爾等若少將就欺隠茍且塞責了¶
事異日代人領過之時莫怨未明白曉諭也欽此¶
<pb:KR2k0042_WYG_062-44a>¶
　　　本年原任山東巡撫陳世倌請先挑吳淞白茆孟¶
　　　瀆徳勝九曲河俟完工之日各河以次開濬¶
　　　六年户部議覆郎中鄂禮條奏近海諸河並設立¶
　　　犁船混江龍以疏積沙¶
　　　十二年總督趙𢎞恩　題請普修江南渠港趙𢎞¶
　　　恩疏¶
(皇仁題為江南渠港亟宜普修以全水利以廣/    事竊照江南水利屢蒙)¶
(聖諭普加修濬仰見無已如淮揚諸河及通州牐壩現今/聖主軫念民依有加)¶
<pb:KR2k0042_WYG_062-44b>¶
　　　(興修完備蘇松常鎮之婁江吳淞江白茆徐六涇/福山塘東河長橋北河萬頃港互流港孟瀆徳勝)¶
　　　(新河九曲河紫藤塢劉河七浦河等處通江達海/大河及海口各牐亦俱蒙)¶
(皇上命發帑金興修完竣又䝉将松江等府沿海石塘土/      塘通行建築商農樂利萬世䝉庥惟民田以内一)¶
　　　(切支港小渠萬派千尋皆承流於大河通聯於潮/水旱則引潮以灌田苗澇則歸河以消積水關係)¶
　　　(並重其利亦漙祇因港渠既多地更深僻工程碎/雜費用零星故厯聴民間自為修浚難以一一動)¶
　　　(帑興修無如小民勤惰不一書役需索冒侵年久/竟成道旁築舍潮沙漸積淤塞日甚臣經臨蘇松)¶
　　　(常鎮一帶留心察勘在在皆然除華亭縣龍泉等/九河吳縣穹窿山麓堰牐池塘已經撫臣髙其倬)¶
　　　(飭行浚築其餘應修小河港渠甚多必須即為逐/細疏挖一律深通庶港渠湖河内外暢達旱澇兼)¶
<pb:KR2k0042_WYG_062-45a>¶
　　(資同收鉅效博採輿情無不樂於興舉查江省厯/來私派貼費陋規每縣盈千累萬悉飽蠧棍慾壑)¶
　　(以蘇松常鎮四府一年而計即共有數十萬金今/清釐酌革民力已得寛舒所有此等港渠以及圩)¶
　　(壩涵洞似應即從今冬為始勸民循照舊例按田/派工業户給食佃户出力逐一興修所開土方運)¶
　　(送逺處不得堆積兩岸仍淤河道以無益之陋費/為水利之正用明白開導勸督之下百姓諒必踴)¶
　　(躍趨事此番大修之後将來嵗修易於為力至此/項工程查有水利効力部員程夢瑛謹慎勤勞實)¶
　　(心辦事可以總理相度臣亦加意督察其分任更/須多員方能細為查勘逐加勸諭隨勘隨修周流)¶
　　(督率以期實濟現任州縣各有刑名錢糧諸務各/府同知通判州縣佐雜并試用等官亦各有本任)¶
　　(事件及别項緊要工程差委且少熟諳河務者更/恐濫差書役需索櫌累再四思維惟有倣照河工)¶
<pb:KR2k0042_WYG_062-45b>¶
　　(投効及前署督臣尹繼善辦理海塘将情愿効力/之人)¶
　(題請赴工之例查明實需工員數目有生長沿河及/  曽任沿河因公罣悞之員或向隨工員在河料理)¶
　　(熟諳河務及熟習風土人員具呈情愿効力者考/騐確實留工差委如能勤慎任事工竣題明酌量)¶
　　(錄用倘有怠玩即行叅處又蘇松沿河塘路坍塌/行旅艱難民田亦少保障或勸民力并修或動公)¶
　　(項支應亦須漸次經理行據蘇州布政司白鍾山/查案議覆僉同并稱蘇松等屬内有寳山華亭奉)¶
　　(賢婁縣金山南匯上海等數縣向例業户按田每/畝捐錢五文以為嵗修塘工水利等用各該縣此)¶
　　(番大修港渠工程即可於此捐錢項下動用又太/倉鎮洋等州縣向例亦有每畝捐錢三文二文不)¶
　　(等此次大修并應聴其量為加減凑用募夫挑浚/均不必拘業户給食佃户出力之例此外各州縣)¶
<pb:KR2k0042_WYG_062-46a>¶
　　(如有願倣此式按畝捐錢者亦應聴民酌量派定/錢文交縣彚給工員募修庶百姓不必人人赴工)¶
　　(往返多費而工程又得速竣不致掣肘延誤亦為/因地制宜之善舉總以民間物力仍歸民生實用)¶
　　(至部員程夢瑛可以總理其事仍令蘇松常鎮二/道各於所屬就近協辦稽查工費考察勤惰更為)¶
　　(有益沿河塘路俟港渠修浚次第料理等情臣覆/核無異除應用工員俟選定具題另造履厯送部)¶
　(題外理合一併具疏題請臣謹㑹/)¶
　¶
　¶
　¶
<pb:KR2k0042_WYG_062-46b>¶
　¶
　¶
　¶
　¶
　¶
　¶
　¶
　江南通志卷六十三¶
