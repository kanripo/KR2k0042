# -*- mode: mandoku-view; -*-
#+TITLE: 江南通志
#+DATE: 2015-08-24 22:41:06.722081
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷二十
<pb:KR2k0042_WYG_020-1a>¶
欽定四庫全書¶
　江南通志卷二十¶
　　輿地志¶
　　　城池(一州下江/府  縣)¶
　　禮記云城郭溝池以為固周禮夏官之屬有掌固¶
　　掌修城郭溝池者是也任其萬民用其材器若有¶
　　山川則因之呉地為東南都會自昔立二八之通¶
　　門帶朝夕之濬池其因川陸之奥作金湯之固者¶
<pb:KR2k0042_WYG_020-1b>¶
　　規模可以概見而大江南北峻堞深隍亦往往慿¶
　　流峙之自然加塹築之人力矣繁劇之縣畫疆而¶
　　理増設官司無改井邑保民以徳不以城池¶
聖世所以臻敉寧之效歟¶
　　江寧府¶
　　江寧府始自越范蠡築城於長干楚置金陵邑城¶
　　於石頭其後六朝有都城有臺城有丹陽郡城隋¶
　　為蔣州唐為昇州皆有城五代楊吳為金陵府城¶
<pb:KR2k0042_WYG_020-2a>¶
　　宋元仍之俱詳見古蹟明初建都城惟南門大西¶
　　水西三門因舊更名聚寶石城三山外自舊東門¶
　　處截濠為城開拓八里増建南門二曰通濟曰正¶
　　陽正陽而北建東門一曰朝陽自鍾山之麓西抵¶
　　覆舟山建北門一曰太平又西據覆舟雞鳴緣後¶
　　湖以北至直瀆山而西八里建北門二曰神䇿¶
國朝改為得勝曰金川西北括獅子山於内雉堞東西¶
　　相向建門二曰鍾阜曰儀鳳迤邐而南建定淮清¶
<pb:KR2k0042_WYG_020-2b>¶
　　凉二門以接舊西門實周九十六里其皇城則在¶
　　都城内之東鍾山之陽前直正陽門外城西北據¶
　　山帶江東南阻山控野闢十有六門東南北六曰¶
　　姚坊仙鶴麒麟滄波髙橋上方西南六曰夾岡雙¶
　　橋鳳臺馴象大安徳小安徳西一曰江東北三曰¶
　　佛寧上元觀音周百八十里西又有柵欄門二一¶
　　在儀鳳門西一在江東門北共十八門¶
　　上元縣附郭自通濟門而北至西北儀鳳門屬焉¶
<pb:KR2k0042_WYG_020-3a>¶
　　江寧縣附郭自通濟門而南至正西石城門屬焉¶
　　句容縣呉赤烏二年築子城周三百九十丈唐天¶
　　祐八年縣令邵全邁修築宋淳祐六年令張榘重¶
　　築後圯明景泰間知縣浦洪劉義建門樓𢎞治三¶
　　年知縣王僖砌以石嘉靖三十三年知縣樊垣始¶
　　築磚城周七里有五門¶
　　溧水縣隋始築城周五里有奇宋紹定中縣令史¶
　　彌鞏修之明初知州鄧鑑更築周七百餘丈門有¶
<pb:KR2k0042_WYG_020-3b>¶
　　六洪武間知縣郭雲重建正徳中知縣陳銘甃以¶
　　磚尋毁知縣陳憲因其址築土城嘉靖初知縣王¶
　　從善擴其東隅建石橋以泄水十年水敗東南隅¶
　　知縣張問行修十七年水復潰三十六年知縣曾¶
　　震始造石城髙三丈廣如舊然石甃其外而内猶¶
　　土也城東西有池¶
　　髙淳縣明嘉靖五年知縣劉啟東築土城東北因¶
　　岡阜西南藉淳溪為池門有七¶
<pb:KR2k0042_WYG_020-4a>¶
　　江浦縣明洪武四年八月始築浦子口城設應天¶
　　衛於城内九年改為縣治後遷治曠口山無城萬¶
　　厯元年知縣周一經始築土垣六百九十餘丈下¶
　　甃以石八年知縣余乾貞築城延袤七百八十丈¶
　　門有五引水環之¶
國朝康熙中知縣徐龍光董志建項維正屢修城樓及¶
　　女牆六合縣宋前跨河為一城紹興中就舊濠築¶
　　城於河北隆興初於其北又築一城俱甃以磚尋¶
<pb:KR2k0042_WYG_020-4b>¶
　　復築河南土城於是六合分而為三乾道紹興嘉¶
　　泰相繼修之歴元至明初圮成化十年知縣唐詔¶
　　創為四門後於每隅各增其一嘉靖三十九年築¶
　　堡以圍縣署崇禎九年六月流賊破六合其鄉中¶
　　書舍人孫國敉上城六合議蘇州巡撫張國維巡¶
　　按陳起龍疏請於朝建城河北知縣仲聞韶董其¶
　　事城周千三百二十餘丈髙二丈五尺北及東各¶
　　二門西及南一門南街一帶皆商賈水陸所經又¶
<pb:KR2k0042_WYG_020-5a>¶
　　開便易小門七城河環之四門有橋¶
　　蘇州府¶
　　蘇州府呉闔閭築城周四十二里三十步為門八¶
　　東曰婁曰匠西曰閶曰胥南曰盤曰蛇北曰齊曰¶
　　平歴代皆仍其舊至隋楊素徙城横山東即今新¶
　　郭唐武徳九年復還舊城分城之東置長洲縣以¶
　　卧龍街為界乾符三年刺史張搏重築之梁龍徳¶
　　二年始以甎甃裏外有濠宋初諸門漸塞而大圯¶
<pb:KR2k0042_WYG_020-5b>¶
　　於開禧間嘉定中太守趙汝述沈皥相繼修治寶¶
　　祐二年趙汝歴增置女牆補建葑婁齊三門樓元¶
　　定江南凡城池悉命湮毁雖設五門蕩無防蔽至¶
　　正十一年兵起復詔天下繕完城郭知府髙履築¶
　　壘開濠還闢胥門至張士誠入據增置月城明興¶
　　更加修築城為亞字形内外長濠廣至數丈門有¶
　　釣橋以通出入崇禎十五年推官倪長圩重加修¶
　　葺¶
<pb:KR2k0042_WYG_020-6a>¶
國朝康熙元年巡撫都御史韓世琦改建城垣併闊女¶
　　牆今城周四十五里長五千六百有五丈髙二丈¶
　　八尺廣丈有八尺女牆髙六尺為門六葑婁齊閶¶
　　胥盤各有水陸門惟胥無水門又於每門建官㕔¶
　　軍器庫凡窩鋪百有五十七敵臺五十七雉堞三¶
　　千五十一門有守門官公館及營房而鎖鑰則歸¶
　　總捕同知焉雍正七年浙江總督李衞暨署江蘇¶
　　巡撫張坦麟檄委修繕傾圮八年巡撫尹繼善復¶
<pb:KR2k0042_WYG_020-6b>¶
　　檄補修又舊有子城在大城東偏相傳亦呉所築¶
　　周十二里自漢至宋皆為郡治張士誠時為太尉¶
　　府士誠敗遂圮¶
　　呉縣附郭得城西之閶門胥門南之盤門¶
　　長洲縣附郭雍正三年分縣後得城北之齊門¶
　　元和縣附郭分得城東北之婁門及東南之葑門¶
　　崑山縣向未有城惟樹竹木為柵至宋猶然元至¶
　　正十七年方國珍犯境始築土城禦之門有六明¶
<pb:KR2k0042_WYG_020-7a>¶
　　𢎞治四年知縣楊子器建樓其上嘉靖五年邑人¶
　　都御史周倫疏請築磚城十七年於沿海州縣無¶
　　城者次第修舉始甃以磚期年而成周十有二里¶
　　長二千三百八十七丈髙二丈八尺雉堞四千五¶
　　百八十七池深五尺廣六尺¶
　　新陽縣雍正三年分與崑山同城東半壁屬焉¶
　　常熟縣唐武徳初始遷虞山下周二百四十步髙¶
　　一丈厚四尺列竹木為柵宋建炎間縣令李闓之¶
<pb:KR2k0042_WYG_020-7b>¶
　　始建五門元築土城至正十六年張士誠據呉以¶
　　常熟邊江要害甃為磚城周九里三十步髙二丈¶
　　二尺厚一丈二尺最為完固明永樂中歳大祲饑¶
　　民盗城磚易食城日圮嘉靖三十二年倭入冦知¶
　　縣王鈇重築之髙二丈四尺周一千六百六十六¶
　　丈建門七西北二門枕山餘五門内外各有渠外¶
　　渠廣倍内渠皆通以水關其後西北門在虞山巔¶
　　者以形家言塞之萬厯甲午知縣張集義増城之¶
<pb:KR2k0042_WYG_020-8a>¶
　　髙三尺¶
國朝康熙十九年水圮數百丈糧儲副使劉鼎暨知縣¶
　　髙士䴊修築　福山城明嘉靖間知縣馮舜漁江¶
　　隂主簿曹廷慧築周三里萬厯間知縣楊漣修設¶
　　兵防江為邑重鎮¶
國朝遊撃駐焉康熙十三年督撫諸臣疏請捐修一十¶
　　一年知縣髙士䴊重葺¶
　　昭文縣雍正三年在常熟分出與常熟同城以西¶
<pb:KR2k0042_WYG_020-8b>¶
　　北鎮江門而東至東南迎春門為境雍正六年知¶
　　縣勞必逹修¶
　　呉江縣梁開平間呉越王錢鏐築城後廢宋嘉祐¶
　　二年縣令裴煜復建南北二門元至正十六年張¶
　　士誠據其地重築髙二丈八尺厚一丈五尺周五¶
　　里二十七步陸門四水門五各以方名明成化元¶
　　年知縣陳堯弼重建城樓後俱傾圮正徳九年知¶
　　縣蕭韶復大築之嘉靖三十三年倭入冦知縣楊¶
<pb:KR2k0042_WYG_020-9a>¶
　　芷倡議増築髙三丈二尺厚一丈八尺長一千八¶
　　十四丈五尺又為四門月城及敵樓敵臺窩鋪三¶
　　十六年知縣曹一麟覆以甓¶
國朝順治四年知縣李承尹修康熙四年知縣劉定國¶
　　復増修城樓為堞二千三百五十一窩鋪箭臺俱¶
　　三十六砲臺四并濬外城濠深倍於昔雍正七年¶
　　知縣徐永祐修震澤縣由呉江分出與呉江縣同¶
　　城自東水門而北至西水門為境¶
<pb:KR2k0042_WYG_020-9b>¶
　　松江府¶
　　府城元末張士誠據呉時築明洪武間因而葺之¶
　　周九里一百七十三步髙丈有八尺濠廣十丈深¶
　　七尺門四東曰披雲西曰谷𤾉南曰集仙北曰通¶
　　波門有樓樓外為月城城倚九峯面黄浦左大海¶
　　而右三江上建敵臺窩鋪雉堞三千三百八十九¶
　　嘉靖間知府方廉萬厯間華亭知縣王廷錫聶紹¶
　　昌崇禎時知府方岳貢相繼修築¶
<pb:KR2k0042_WYG_020-10a>¶
　國朝康熙二年霖雨傾圮巡撫韓世琦提督梁化鳳率¶
　　　屬捐修舊堞併三為一　府城西門外有西倉城¶
　　　周二里髙一丈八尺陸門四濠廣六丈深三尺餘¶
　　　嘉靖間築以衞漕糧萬厯中知縣章允儒崇禎時¶
　　　知府方岳貢相繼増修¶
　國朝順治十五年奉¶
㫖准官收官兌按圖增造倉厫數十間於水次以便小民¶
　　　交納焉¶
<pb:KR2k0042_WYG_020-10b>¶
　　　華亭縣附郭　柘林城明嘉靖中以倭警巡按尚¶
　　　維持建議築周圍四里髙一丈八尺門三池深一¶
　　　丈五尺闊十丈¶
　國朝康熙十三年修二十二年上海知縣史彩重葺¶
　　　奉賢縣府城東九十里有青村城明洪武十九年¶
　　　安逺侯築周六里髙二丈五尺門四各有樓外有¶
　　　月城永樂中都指揮使谷祥増修萬厯間巡撫趙¶
　　　可懷修濬池深一丈六尺闊十丈¶
<pb:KR2k0042_WYG_020-11a>¶
國朝康熙十三年重修二十二年華亭知縣南夢班重¶
　　葺雍正三年分華亭設今縣以青村城為治九年¶
　　署知縣舒慕芬重濬城濠¶
　　婁縣附郭縣在郡治後城中専屬華亭¶
　　金山縣府南七十二里有金山衞城明洪武十九¶
　　年安逺侯築周十二里三百步髙二丈八尺廣二¶
　　丈門四環城有池深丈有八尺廣十二丈永樂中¶
　　都指揮使谷祥増髙五尺萬厯間巡撫趙可懷崇¶
<pb:KR2k0042_WYG_020-11b>¶
　　禎時知府方岳貢相繼修濬¶
國朝康熙十三年重修二十二年婁縣知縣史彬重葺¶
　　城舊分𨽻華婁二邑雍正三年分婁縣為金山縣¶
　　建治城中得舊屬婁邑之西南半壁焉¶
　　上海縣明嘉靖間知府方廉因倭亂築城圍九里¶
　　髙二丈四尺門大小凡六堞三千六百有奇濠廣¶
　　六丈深一丈七尺同知羅拱辰於四門益以敵樓¶
　　箭臺環濠為土牆萬厯中知縣許汝魁奉檄城加¶
<pb:KR2k0042_WYG_020-12a>¶
　　五尺開小南門水關引薛家浜水以通市河民利¶
　　賴焉後知縣徐可求劉一爌相繼甃石¶
　　南匯縣郡城東北百二十里有南匯城本金山衞¶
　　之分署明洪武十九年安逺侯築城圍九里百三¶
　　十步髙二丈二尺門四各有樓永樂中都指揮使¶
　　谷祥𢎞治初指揮使翁熊萬厯中巡撫趙可懷俱¶
　　重修池深一丈四尺闊十丈¶
國朝康熙十三年重修二十二年上海知縣史彩重葺¶
<pb:KR2k0042_WYG_020-12b>¶
　　五十七年郡同知鄭山督修¶
　　青浦縣明萬厯二年知縣石繼芳創築城周圍一¶
　　千三十丈髙二丈三尺堞一千七百一十五建敵¶
　　樓窩鋪門樓六旱門五水闗三濠廣三丈深一丈¶
國朝雍正七年知縣楊鳳然九年知縣魯𢎞璋修葺¶
　　福泉縣雍正二年由青浦縣分出得城之東北¶
　　常州府¶
　　常州舊有羅城後唐天祐間築明洪武二年中山¶
<pb:KR2k0042_WYG_020-13a>¶
　　侯湯和改築新城於其内視舊狹五之三周圍十¶
　　里二百八十四步髙二丈五尺廣二丈甃以磚石¶
　　門七東曰通呉南曰徳安西曰朝京北曰青山次¶
　　東曰懷徳次南曰唐化次北曰和政門各有樓水¶
　　闗四池深二丈闊十六丈成化十八年巡撫王恕¶
　　奉朝命檄知府孫仁修其傾圮以巨石重甃之加¶
　　髙三尺壯麗増於舊觀正徳間知府李嵩嘉靖中¶
　　知府金豪萬厯時通判趙堪相繼修葺¶
<pb:KR2k0042_WYG_020-13b>¶
國朝康熙九年知縣張令望重修垣堞雍正八年知府¶
　　包括修葺城門水闗(附/)明李東陽常州府修城碑¶
　　記(凡藩郡衛所所治必建城郭以宿兵守民防禦/奸宄國家重熙累洽百五十年武備寖緩城不)¶
　　(時葺識治體者必先焉常州府古毘陵郡為南都/肘腋呉越喉襟地最要且自晉太康初已有城唐)¶
　　(天祐間増置外郭歴代以降修廢不常我太祖下/江南命中山侯湯公和以重兵鎮之始於郭内改)¶
　　(築今城周十里有奇既久為霖潦所壞成化間知/府孫侯仁修之輒復壞掌固之令視為虚文正徳)¶
　　(辛未冬渤海李侯嵩來知府事首議修築時北方/羣盗出没畿省間城郭弗豫者多嬰其害江南逺)¶
　　(在數千里外咸謂侯為過計候曰城固當修修必/豫備雖勞吾民亦佚道也吾與樂成耳乃白於巡)¶
<pb:KR2k0042_WYG_020-14a>¶
　　(撫都御史王君縝巡按御史原君軒巡捕御史楊/君鳳皆以為宜侯亟令於衆第産賦金量力授役)¶
　　(刻日定籍丈度尺計分工而並作聽政之暇躬莅/共勤惰而懲勸之補缺為完益卑為崇飾舊為新)¶
　　(垣壤堅厚廉角峻整樓櫓扉闈閎深壯麗而又滌/隍浚池架梁成途凡為城之事罔不備具越三月)¶
　　(而告畢居者櫛比行者輻輳萬目改視千夫増氣/吏慶於官士頌於庠民歌於野皆幸其功之成而)¶
　　(猶或以為無大損益者居無何北盗為王師所迫/舍騎入舟上溯江漢承流而下越鎮江踰孟瀆急)¶
　　(攻江陰東南之民安於富庶不習兵革流言夜驚/危不自保侯以完城付寮屬暨兵衞曰是足以守)¶
　　(吾任其戰躬帥吏士民兵拒於江謀畫内定勇敢/外倡厚為募賞而嚴其不用命賊方貪利肆志藐)¶
　　(如無人不虞其遽出也我兵恃城為本倚守為命/無不一當百擒其醜若干人賊引而退月餘再至)¶
<pb:KR2k0042_WYG_020-14b>¶
　　(將殊死戰間侯復出竟不敢逼西奔於狼山㑹提/督軍務都御史陸君完移兵江南以舟師蹙而殱)¶
　　(之事遂大定向之惑者始相率而語曰我侯之力/斯城之功也蓋常之屬邑有五而江陰當盗之衝)¶
　　(其去郡治不啻百里使當是時城不固則守不敢/出出必不能展布心力以收成功今一城修而闔)¶
　　(境無事旁至呉越諸郡皆安堵貼席獲免於驚擾/之患是其所係豈細故哉天下之事恒壞於因循)¶
　　(而成於豫備使為郡縣者皆能先事而虞貞固而/幹乘髙據深披堅執銳固守而力禦則保障之利)¶
　　(天下共之彼蕞爾之寇猝然之變豈至燎原而焚/石然則斯役也雖無所試吾固將與之况其明效)¶
　　(顯驗焯焯如此哉且民保於城城保於徳莒恃陋/而不修城魯恃城而不修政春秋皆譏之李侯之)¶
　　(修蓋有不徒然者常之大夫士僉謂不可無所紀/述以示來世台州府同知武進殷君鎰予中表之)¶
<pb:KR2k0042_WYG_020-15a>¶
　　(䣊也以侯予禮部所舉士寓書於工部郎中無錫/顧君可學上京師湖廣布政司叅議江陰夏君從)¶
　　(夀亦予所舉道其事尤詳因為文及詩寓而歸之/俾刻焉侯歴監察御史有聲其為郡治行茂著比)¶
　　(以禦賊功加禄三品佐斯役者為同知羅瑋通判/陳碧温應璧謝思道推官栗登故并書之而諸執)¶
　　(役出力之名氏則列之碑陰其詩曰有城巖巖有/池潭潭大江之南築之隆隆浚之溶溶郡侯之功)¶
　　(侯之始謀有廢必修其民咻咻侯心不移為所宜/為曰匪吾私澤流令行既經既營不日其成人蕃)¶
　　(物華中孽以牙於江之涯兵强勢尊賊徒既奔我/城固存矧此一方維城峨峨壯哉山河侯功不磨)¶
　　武進縣附郭¶
　　陽湖縣附郭雍正二年由武進縣分出自東水闗¶
<pb:KR2k0042_WYG_020-15b>¶
　　而北至大北門境長三里有奇¶
　　無錫縣城在梁溪東相傳宋乾興中縣令李晉卿¶
　　因舊址修築元明疊加繕治至嘉靖間圮知縣王¶
　　其勤更築之周一十八里髙二丈一尺甃以磚石¶
　　陸門四水門三池深二丈闊一丈七尺¶
國朝康熙七年知縣呉興祚重修其後知縣曾子駒徐¶
　　永言相繼繕葺¶
　　金匱縣與無錫縣同城而分東之半為境計長九¶
<pb:KR2k0042_WYG_020-16a>¶
　　里¶
　　江陰縣舊城建于楊呉後燬元末復繕治明初增¶
　　築為門四後圮正徳中知縣黄鉼修築土城周九¶
　　里有奇髙一丈五尺厚如之女牆髙二尺五寸嘉¶
　　靖間知縣毛鵬錢錞金柱相繼修築盡甃以甎池¶
　　深七尺闊四丈二尺又楊舍堡城在縣東七十里¶
　　楊舍其地濱江扼要舊無城明嘉靖間屢有倭患¶
　　三十七年巡按尚維持䟽請建城周六百餘丈髙¶
<pb:KR2k0042_WYG_020-16b>¶
　　二丈三尺門四水闗一崇禎時增修敵臺窩鋪九¶
　　十六座¶
　　宜興縣舊城創於孫呉赤烏六年城陽羨即此明¶
　　初改築永樂中益展拓之周九里三十步髙二丈¶
　　五尺門四各有樓池深一丈五尺闊三丈餘¶
　　荆溪縣與宜興縣同城而分其東之半為境¶
　　靖江縣元末張士誠將徐太二始築土塹明成化¶
　　十三年知縣張汝華修築為城周七里四十步髙¶
<pb:KR2k0042_WYG_020-17a>¶
　　一丈八尺門四嘉靖中知縣汪玉甃以磚石城樓¶
　　雉堞始備知縣應昻復築甕城加城髙三尺池廣¶
　　六丈五尺深一丈八尺¶
　　鎮江府¶
　　鎮江古有京城呉有鐵甕城又有東西夾城建於¶
　　唐俱詳古蹟唐乾符中潤帥周寶更築羅城二十¶
　　餘里宋元因之明初元帥耿再成因遺址重建指¶
　　揮宋禮奉勅甃以磚石周九里十三步髙二丈六¶
<pb:KR2k0042_WYG_020-17b>¶
　　尺門四東曰朝陽南曰虎踞西曰金銀北曰定波¶
　　水闗二其池自西至南通漕河自北至拖板橋行¶
　　舟楫萬厯中城垣周遭加髙三尺¶
國朝康熙元年鎮海大將軍劉之源重修¶
　　丹徒縣附郭¶
　　丹陽縣故城久圮明嘉靖三十四年知縣陳奎重¶
　　築今城周九百七十九丈髙二丈二尺門四居民¶
　　以為隘巡撫張景賢令於城外拓之知縣史永夀¶
<pb:KR2k0042_WYG_020-18a>¶
　　增築焉為門五水闗二池寛八丈有奇萬厯中知¶
　　縣周應鰲重濬¶
　　金壇縣舊城唐長夀元年築歲久湮圮明正徳七¶
　　年知縣董相重建土城周一千二百四十二丈髙¶
　　二丈門六幷水闗皆甃以石已而知縣劉天和以¶
　　闗基不固改築之嘉靖中知縣趙圭甃以甓疊石¶
　　為基周千二百三十四丈四尺髙二丈六尺池深¶
　　廣各丈許萬厯間知縣許𢎞綱復改築兩水闗髙¶
<pb:KR2k0042_WYG_020-18b>¶
　　廣各倍於昔天啟四年大水城東圮百餘丈知縣¶
　　楊錫璜修之¶
國朝順治初知縣胡延年康熙中知縣康萬寧李暽俱¶
　　重修¶
　　溧陽縣南唐昇元二年始築土城周四里許河貫¶
　　城中宋建炎中西拓青安草市加廣二里建門五¶
　　水門二明初命將士修築仍其舊址而界新安草¶
　　市於外又命部使郭景祥石甃之周九百丈有奇¶
<pb:KR2k0042_WYG_020-19a>¶
　　髙二丈七尺厚二丈八尺濬池深丈餘廣五倍四¶
　　門外復增置瓮城𢎞治九年知縣符觀以南城逼¶
　　泮宫徙築河堧以廣之嘉靖間增設堡屋修葺女¶
　　牆月城¶
　　淮安府¶
　　淮安有三城舊城創於晉南宋時地為重鎮守臣¶
　　陳敏重築之稱為銀鑄城明初增修始以甎甓徧¶
　　置樓櫓周十一里髙三丈雉堞二千九百九十六¶
<pb:KR2k0042_WYG_020-19b>¶
　　門四東曰觀風南曰迎逺西曰望雲北曰朝宗其¶
　　北一里曰新城舊為北辰鎮地元末張士誠偽將¶
　　史文炳嘗築土城於此洪武十年指揮時禹建以¶
　　磚石周七里二十丈髙二丈八尺為五門二城之¶
　　間曰聯城俗所謂夾城也嘉靖三十九年漕運都¶
　　御史章煥題建東城長二百五十六丈有奇西城¶
　　長二百二十五丈有奇萬厯中復加厚増髙而後¶
　　三城之平如一其城濠表裏相通逹於運河¶
<pb:KR2k0042_WYG_020-20a>¶
　　山陽縣附郭¶
　　阜寧縣雍正九年分自山陽鹽城二縣治郡東北¶
　　一百五十里廟灣城¶
　　鹽城縣宋紹興乾道間始築土城明永樂十六年¶
　　指揮楊清千户馮善始易以磚周七里一百三十¶
　　四步髙二丈二尺厚如之池深九尺嘉靖間檢校¶
　　祝雲鶴署篆重修初城止有東西及北三門萬厯¶
　　中知縣楊瑞雲始建南門居民便之¶
<pb:KR2k0042_WYG_020-20b>¶
　　清河縣元至元十五年築土城周六里惟立東西¶
　　北三門南枕小清河今僅存遺址¶
　　安東縣舊城俱圮明𢎞治十五年知縣郭韶於遺¶
　　址築土圍建更樓四所設門啟閉萬厯中知縣詹¶
　　道溥増築為土城天啟初知縣劉君聘奉詔興建¶
　　周八里有奇髙二丈四尺門四¶
國朝康熙七年水圮修葺¶
　　桃源縣元至元間始築土城明正徳六年知縣李¶
<pb:KR2k0042_WYG_020-21a>¶
　　廷鵬因舊址修築周三里髙一丈五尺門四池深¶
　　一丈嘉靖間知縣龍復禮重修設㵼水洞三崇禎¶
　　五年知縣龔奭増築女牆置雉堞以磚後因河决¶
　　地震城遂堙廢¶
　　揚州府¶
　　府城自呉王夫差城邗楚王熊槐城廣陵始其後¶
　　歲久殘毁周世宗命韓令坤别築新城宋髙宗南¶
　　渡詔吕頤浩修揚州城周二千二百八十丈葢即¶
<pb:KR2k0042_WYG_020-21b>¶
　　古城遺址也明初僉院張林守揚州以宋城太大¶
　　改築西南隅周九里七百五十七丈五尺髙三丈¶
　　厚半之門五南曰安江北曰鎮淮西曰通泗東曰¶
　　寧海東南曰小東俱有甕城樓櫓雉堞警鋪敵臺¶
　　相望南北水門二是為舊城新城則創於嘉靖丙¶
　　辰以倭患用副使何城等議築之西接舊城周十¶
　　里千五百四十一丈九尺髙厚與舊城等七門南¶
　　曰挹江鈔闗在焉又南為便門東南曰通濟東曰¶
<pb:KR2k0042_WYG_020-22a>¶
　　利津東北為便門北亦曰鎮淮後改廣儲又北曰¶
　　拱辰南北即舊城濠口為二水門東南即運河為¶
　　濠北濠引水注焉萬厯中知府呉秀郭光浚池増¶
　　城堞敵臺¶
國朝順治四年知縣郭知遜十八年知縣熊明遂雍正¶
　　四年知縣王元穉七年知縣陸朝璣相繼修葺¶
　　𤓰洲城在府南四十五里大江之濵宋乾道中築¶
　　後圮明嘉靖間復築城東西跨壩周一千五百四¶
<pb:KR2k0042_WYG_020-22b>¶
　　十三丈有奇髙二丈一尺厚半之門四便門一¶
　　江都縣附郭¶
　　甘泉縣附郭雍正九年由江都縣分出¶
　　儀徵縣宋乾徳中築城周一千一百六十丈嘉定¶
　　中郡守豐有俊袁申儒復相繼築東西翼城明洪¶
　　武初知州營世寶同知戈文徳因其舊址増築之¶
　　周九里二百四十六步髙二丈四尺雉堞三千六¶
　　百二十有奇建城樓四戍鋪四十有三是為今城¶
<pb:KR2k0042_WYG_020-23a>¶
　　嘉靖三十五年知縣師儒每門甃甓二十七丈有¶
　　奇髙與舊城準下闢重門捍禦稱便¶
　　髙郵州有新舊二城今城即宋舊城也周十里三¶
　　百十六步髙二丈五尺闊一丈五尺門四濠塹環¶
　　之地形四面下而城基獨髙狀如覆盂故名盂城¶
　　開寶四年知軍事髙凝祐築淳熙十三年郡守范¶
　　嗣蠡建樓於四門開南北二水門通市河開禧中¶
　　増以重濠元時知府李齊修築明洪武時復甃以¶
<pb:KR2k0042_WYG_020-23b>¶
　　磚増設櫓堞嘉靖間知州趙和補其卑缺後知州¶
　　劉峻請於撫按州修其七衞修其三城益固¶
國朝順治十五年知州呉之俊雍正二年知州張徳盛¶
　　俱葺之其新城則宋咸淳初揚州制置使畢侯築¶
　　在舊城東北二門外¶
　　興化縣宋寶慶元年縣令陳垓始築土城周六里¶
　　一百五十七步明洪武五年千戸郭徳蔡徳劉人¶
　　傑以磚更建髙一丈八尺内外環水為濠嘉靖間¶
<pb:KR2k0042_WYG_020-24a>¶
　　城漸圮知縣胡順華修築視舊加髙一丈厚四丈¶
　　為門四各冇樓浚池廣二丈五尺深一丈萬厯中¶
　　知縣翁汝進復培土増厚並置四水闗石闌以防¶
　　水患¶
國朝順治十二年知縣任登級繕修城樓雉堞¶
　　寶應縣宋嘉定間縣令賈涉始為土城元至正中¶
　　僉院蕭成増築之甃以磚周九里三十步明初城¶
　　夷為民居嘉靖中以倭警巡撫季遂檄副史劉景¶
<pb:KR2k0042_WYG_020-24b>¶
　　韶重築城周一千四十餘丈髙二丈門五水闗一¶
　　敵臺八¶
國朝康熙七年地震圮其東南知縣孫蕙修築¶
　　泰州南唐刺史褚仁規始築羅城二十五里周顯¶
　　徳中團練使荆罕儒増子城於東北隅更築羅城¶
　　合西南舊城周十里即今城是也宋建炎中通判¶
　　馬尚増修甓其外為四門紹興初城圮端平後州¶
　　守許堪别創堡城於湖蕩沮洳中去城五里曰新¶
<pb:KR2k0042_WYG_020-25a>¶
　　城元末張士誠據新城明初復修舊城尋建州治¶
　　新城遂圮今城周二千三丈二尺髙二丈七尺門¶
　　樓四水闗二池廣五十二丈袤二千三十餘丈為¶
　　防海要害萬厯中水患傾圮州守譚黙修築¶
國朝康熙十三年知府金鎮知州嚴愈重修　海安城¶
　　在州治東百二十里周三里三十步甃甓表裏明¶
　　常遇春築以屯兵後圮嘉靖間巡撫唐順之暨海¶
　　道劉景韶重建土城六里許¶
<pb:KR2k0042_WYG_020-25b>¶
　　徐州府¶
　　徐州城建於六朝宋時王元謨嘗稱城隍峻整宋¶
　　蘇軾金完顔仲徳俱增築明洪武初壘石甃甓周¶
　　九里有奇髙三丈三尺廣亦如之三面阻水即汴¶
　　泗為池獨南可通車馬門四東曰河清西曰通汴¶
　　北曰武寧南曰迎恩萬厯中副使舒應龍知州劉¶
　　順之環城増䕶隄以防河患副使陳文燧開支河¶
　　以洩城中積水崇禎時副使唐煥叅議徐標相繼¶
<pb:KR2k0042_WYG_020-26a>¶
　　修葺¶
國朝順治十八年兵備項錫印大加修濬三載始竣康¶
　　熙七年圮重葺¶
　　銅山縣附郭雍正十一年新設¶
　　蕭縣古城在縣治北宋時河決水没乃築南城歲¶
　　久圮明正徳十一年知縣王隆即遺址増築外甃¶
　　以石周四里許為門四萬厯初沉於水知縣伍維¶
　　翰遷於白茅山麓畧具垣墉崇禎時被流寇殘毁¶
<pb:KR2k0042_WYG_020-26b>¶
國朝順治五年知縣祖永勲始補築康熙四年知縣沈¶
　　大觀益修治而新之¶
　　碭山縣明正徳八年知縣李金始築土城周百六¶
　　十八丈髙九尺五寸外䕶以隄嘉靖以後因水溢¶
　　衝圮萬厯二十八年知縣熊應祥遷建於舊治西¶
　　里許周八百四十丈二尺髙一丈五尺廣三丈門¶
　　四各有樓隍深一丈廣五丈四千八年知縣蔡一¶
　　熊改建磚城崇禎時知縣劉芳復加修濬¶
<pb:KR2k0042_WYG_020-27a>¶
國朝康熙三十七年知縣柴爾皓修葺¶
　　豐縣舊有土城周九里明正徳中知縣裴爵環城¶
　　築堤以防水患嘉靖五年黄河決城陷知縣髙祿¶
　　遷於華山之陽三十一年知縣徐蓂從民便還舊¶
　　治築土城周一千九百八十四步髙二丈餘門四¶
　　後知縣胡又心増築䕶城堤萬厯中知縣費思箴¶
　　始傅甓石增樓櫓雉堞知縣戴一松以河決益修¶
　　築䕶城堤加髙廣崇禎九年知縣方遴偕於四門¶
<pb:KR2k0042_WYG_020-27b>¶
　　各建子城¶
國朝順治二年署縣事胡増光於城角外建砲樓四五¶
　　年知縣閻玿增女牆二尺城外堤上復築土城凡¶
　　數百丈開濬池隍而架以木橋重城巨塹遂稱險¶
　　固¶
　　沛縣古城久堙明嘉靖二十二年知縣王治創築¶
　　土城周五里髙廣各二丈隍深廣如之為門四知¶
　　縣周涇繼之壘石甃甓髙廣視舊有加萬厯中知¶
<pb:KR2k0042_WYG_020-28a>¶
　　縣倪民望符璽等修浚後圮於水知縣李汝讓整¶
　　葺修築䕶城堤　夏鎮城在縣治東北四十里新¶
　　河西岸萬厯中工部主事楊信徐繼善築門四各¶
　　有樓城外有濠西南有䕶城堤　邳州明洪武中指¶
　　揮王恒因舊城址築周五里有奇西南二面阻沂¶
　　泗正徳中知州周尚化增築西北東南二隅嘉靖¶
　　間知州陳柏重修¶
國朝康熙初水濫衝圮二十九年知州孫居湜楊州同¶
<pb:KR2k0042_WYG_020-28b>¶
　　知馬驤奉¶
㫖於艾山改建周五里十三步髙二丈八尺悉以甎門¶
　　四東曰先春南曰來薰西曰迎爽北曰拱極各有¶
　　樓雉堞一千五百一十有一其北枕山東西南三¶
　　面因深為池䕶以重堤¶
　　宿遷縣明正徳初知縣鄧時中創築土城南自新¶
　　溝北至馬陵萬厯中與河岸俱圮知縣喻文偉遷¶
　　建於馬陵山去舊治北二里城周四里許髙一丈¶
<pb:KR2k0042_WYG_020-29a>¶
　　五尺門四後多損壞知縣趙敬賓孫湛莫應奎聶¶
　　鋐相繼修補萬厯甲午知縣何東鳳易以瓴甓¶
　　睢寧縣舊有土城明正徳中知縣王蒼建嘉靖間¶
　　知縣陳嘉畧甃以石隆慶初圮萬厯十三年知縣¶
　　申其學重築周五百七十六丈五尺髙一丈八尺¶
　　門四外甃磚石内實土泥其後屢經水患衝沒蕩¶
　　然崇禎十一年知縣髙岐鳳重加修築¶
國朝康熙三十九年河決傾圮大半五十六年知縣劉¶
<pb:KR2k0042_WYG_020-29b>¶
　　如晏修築西北石城六段¶
　　太倉州¶
　　太倉舊設木柵元至正十七年張士誠遣其將髙¶
　　智廣築今城周十四里五十步髙二丈廣三丈門¶
　　七曰大東曰朝陽曰大南曰大西曰小西曰大北¶
　　曰小北門樓七警鋪六十有六敵臺二十有八水¶
　　門四周有池池深一丈五尺廣八丈六尺¶
　　鎮洋縣雍正二年分州城之朝陽門大南門小西¶
<pb:KR2k0042_WYG_020-30a>¶
　　門以為境¶
　　崇明縣自元至明城凡五遷萬厯十一年知縣何¶
　　懋官卜遷於長沙李大經繼之遂築今城周四里¶
　　三分髙二丈厚一丈門五池闊十八步後知縣莊¶
　　尚稷加髙三尺¶
國朝順治十六年遊擊王龍知縣陳慎修十八年總兵¶
　　張大治塞舊濠築土城於外周六里髙二丈八尺¶
　　外鑿新濠闊二十餘步康熙十四年提督劉兆騏¶
<pb:KR2k0042_WYG_020-30b>¶
　　甃外城五門各建有樓¶
　　嘉定縣宋嘉定十二年縣令髙衍孫築土城元至¶
　　正十七年張士誠遣其將吕珍重築始用磚石周¶
　　九里為門四入明漸圮其後屢築土牆以資捍禦¶
　　嘉靖三十二年倭警知縣萬思謙以土堞難守改¶
　　甃以甓知縣楊旦繼之重甃加髙建城樓改置雉¶
　　堞敵臺守鋪之屬城周二千二百六十六丈髙二¶
　　丈九尺廣五丈濠廣十三丈深一丈¶
<pb:KR2k0042_WYG_020-31a>¶
國朝順治中知縣查逢盛劉𢎞徳康熙中知縣余敏趙¶
　　昕相繼修葺　寶山城在縣東南與上海縣接壤¶
　　明萬厯七年築周三里髙丈有八尺設兵守禦¶
國朝康熙十三年督撫諸臣　題請捐修二十二年嘉¶
　　定知縣間在上重葺三十三年常熟海防同知李¶
　　繼勲重修城垣四門三百六十丈五十八年復葺¶
　　之¶
　　寳山縣在嘉定縣東南四十里有呉淞城明洪武¶
<pb:KR2k0042_WYG_020-31b>¶
　　十九年滎陽侯鄭遇春築周五里有奇嘉靖初東¶
　　北漸傾兵備副使王儀於西南一里更築土城後¶
　　遂以舊城為教塲土城仍甃磚石周七百二十丈¶
　　髙二丈四尺門四池廣六尺深一丈¶
國朝康煕初知縣潘師質趙昕修十三年重修二十二¶
　　年嘉定知縣聞在上重葺雍正二年改為縣治¶
　　海州¶
　　海州相傳舊有東西二城元季皆圮明洪武二十¶
<pb:KR2k0042_WYG_020-32a>¶
　　三年千戸魏玉等因西城故址築土城永樂中千¶
　　戸殷軾砌以磚石周九里一百三十步髙二丈五¶
　　尺厚如之門四東曰望孔西曰通淮南曰朐陽北¶
　　曰臨洪池深六尺其後知州呉必學鄭復亨周燧¶
　　楊鳳劉夢松等相繼繕葺¶
　　贛榆縣舊有土壘元至正二十四年平章王信修¶
　　築周四里有奇明洪武初知縣郎廷珪正徳中知¶
　　縣馮澤增修後淮安知府薛&KR2219;以邑為郡東北藩¶
<pb:KR2k0042_WYG_020-32b>¶
　　蔽議甃以磚而未行至萬厯十五年知縣樊兆程¶
　　始經營竣事周六百七十一丈髙二丈廣稱之池¶
　　深闊各二丈崇禎十年知縣徐維翰甃南北月城¶
國朝順治初知縣穆爾謨濬池益深康熙七年城圮後¶
　　知縣余廷瑞巡檢李英修葺¶
　　沭陽縣明正徳七年知縣易瓚始築土城其後屢¶
　　遭河患萬厯二十年知縣徐可逹議甃以磚至四¶
　　十四年知縣杜從心始訖工城周八百四十丈髙¶
<pb:KR2k0042_WYG_020-33a>¶
　　二丈厚如之有東西南小南四門而無北門崇禎¶
　　十五年知縣劉士璟加髙雉堞環城鑿池¶
國朝康熙十三年知縣張奇抱以城多震塌修復加垜¶
　　通州¶
　　通州城周顯徳六年靜海制置巡檢副使王徳麟¶
　　始築土壘繼復甃以陶甓周圍六里七十步為門¶
　　三宋建隆中設戍樓寶祐中賈似道増築甕城明¶
　　初守禦千戸楊清姜榮相繼修築設三釣橋又間¶
<pb:KR2k0042_WYG_020-33b>¶
　　三水闗以通市河嘉靖三十四年知州翟澄浚為¶
　　深濠匝以穹堤隆慶二年知州鄭舜臣重加修治¶
　　是為舊城萬厯二十六年知州王之城以備倭請¶
　　築新城南以望江樓為門北抵舊城延袤七百六¶
　　十丈髙一丈九尺然外雖甃石以成内實沙土霪¶
　　雨易傾頗煩修築¶
國朝屢加葺治　海門鄉舊為縣猶有遺址明嘉靖三¶
　　十三年築城周圍五里三分髙二丈五尺門四各¶
<pb:KR2k0042_WYG_020-34a>¶
　　有戍樓水闗池廣六丈¶
國朝康熙十一年為海水所圮縣省入通州(附/)元周衡¶
　　修城記(昔周世宗以顯徳五年遣師擊南唐南唐/主盡獻江北地明年始築通州城而甓之)¶
　　(宋髙宗南渡其臣吕祉以為通州與平江崑山縣/福山對岸趠順風不半日可至須預為之防於是)¶
　　(置水軍起許浦以至顧涇由此言之則通實平江/襟喉為今要害抗扼之地而其城築視他處尤所)¶
　　(當先者也定逺大將軍李侯天禄以至正十六年/統兵作鎮念城久隳欲事版築深惟民力自兵興)¶
　　(之後有所弗堪迺經營計度水甓灰石積之於漸/起丙申春三月逮己亥春迺始鳩工命材從事楨)¶
　　(幹畚鍤而副元帥陳忠又為之協力贊襄於是杵/築應和工力堅密遂為名城屹然金湯為國藩屏)¶
<pb:KR2k0042_WYG_020-34b>¶
　　(矣侯其有見於設險守國之義乎侯天挺英邁馭/軍牧民恩威竝著通之民咸願紀侯之美以為非)¶
　　(勒之金石無以章示永久乃/請於衡衡因不辭而為之記)元袁浩州治譙樓碑¶
　　銘(更漏之制尚矣肇造於黄帝宣於夏殷備於周/始立挈壺氏掌之鑄銅為壺中實以水竅壺為)¶
　　(漏浮箭為刻以侯中星早晏驗晝夜長短後世遂/廣麗譙嚴鐘鼔賓餞寅於𤾉昧啟閉戒於扃鑰四)¶
　　(時盈縮兆民作息實賴乎此非為華侈雄偉而作/通故楚地宋淳熙間始建於州治之南崇臺屭贔)¶
　　(華棟騫舉烽燧夜禁唯謹混一以來為鬱攸所燬/自至元丁丑將及一紀分郡符提戍兵者一無所)¶
　　(問更鼓刻漏無節民未便之丁亥秋太守朝請大/夫許昌馬公毅下車未幾百廢具興睹斯樓草創)¶
　　(謀諸僚寀將有事改作監郡奉政大夫呼圖克和卓/同知州事忠顯校尉馬公判官承事郎張處恭從)¶
<pb:KR2k0042_WYG_020-35a>¶
　　(事濠梁孫君天麟皆力為張圭互督是役不遑啟/處編氓之好義者子來而從仍塹壘之舊貫為樓)¶
　　(凡四楹輪奐翬飛杗桷壯嚴俾司晝夜主刁斗之/士居之前鎮通萬夫長安逺大將軍張公鼎與守)¶
　　(郡萬戸昭信范侯應純暨千夫長莫不樂為捐俸/以助不給新鼓鼙建旗幟鑄壺滴置籌箭弛者張)¶
　　(而廢者舉焉經始於仲春初吉落成於季秋九日/既僝工郡老謂宜刻銘以垂永久求文於余辭終)¶
　　(弗獲洪惟國家奄有區宇頒朔授時一凖古制内/設太史院外立陰陽學晝夜百刻各有攸職京圻)¶
　　(而下神州赤縣咸立譙樓傳夜漏鳴宵柝使民朝/作暮息而鼠竊狗偷者不得肆其欲矧通在揚東)¶
　　(南之極金城千里瀕薄江海為險要控扼之地哉/是舉也誠所謂起廢墜於久湮成不朽於將來其)¶
　　(賢不在廉范寇恂下固宜紀之銘曰陰陽之道日/月代明晝凡六時夜分五更誰其伊始曰公孫氏)¶
<pb:KR2k0042_WYG_020-35b>¶
　　(三代而下制作大備壺竅下通漏箭量刻誰其尸/之挈壺是責以驗中星以定昏曉陳厥金鼔是曰)¶
　　(麗譙維此通城僻臨江滸民俗淳厚素稱樂土漏/刻有壺譙樓有城主司不謹燬於離明龍集己丑)¶
　　(功成不朽垂十六年緒始克就廢興有數為陵為/谷人存政舉無往不復郡僚經始元戎作成庻民)¶
　　(子來舊貫斯仍垣墉闔闢羲娥代謝禦暴干城承/平晝夜子翼借留叔度來暮民極雍熙皇圗鞏固)¶
　　如臯縣舊無城明嘉靖十三年知縣劉永準始作¶
　　六門三十三年苦倭患邑人李鎮等建議築城周¶
　　七里髙二丈五尺城樓四水闗二池深一丈二尺¶
　　廣十五丈知縣陳雍董其成萬厯中知縣王以䝉¶
<pb:KR2k0042_WYG_020-36a>¶
　　築月城張星築敵臺¶
　　泰興縣宋舊城毁於寇紹興間縣令尤袤更築土¶
　　城後亦圮明𢎞治間知縣原秉忠立四門嘉靖三¶
　　十四年知縣姚邦材奉詔築城周七里髙二丈五¶
　　尺門五池環其外深一丈闊五丈其後知縣許希¶
　　孟増設重門萬厯中知縣陳繼疇建敵臺浚池¶
　¶
　¶
<pb:KR2k0042_WYG_020-36b>¶
　¶
　¶
　¶
　¶
　¶
　¶
　¶
　江南通志卷二十¶
