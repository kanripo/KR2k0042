# -*- mode: mandoku-view; -*-
#+TITLE: 江南通志
#+DATE: 2015-08-24 22:41:08.615281
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷九十二
<pb:KR2k0042_WYG_092-1a>¶
欽定四庫全書¶
　江南通志卷九十二¶
　　武備志¶
　　有文事必有武備自兵與民既分而軍旅之事益¶
　　重大江南北上下在昔多雄藩重鎮歴代設險之¶
　　法葢其詳也我¶
　國家於水陸要害營哨塘汛棊布星列尤控制得宜¶
　　烽堠無警而士馬飽騰葢蒐閲訓練者精矣奮武¶
<pb:KR2k0042_WYG_092-1b>¶
　　衛除戎器何待聽鼓鼙而思将帥哉自歴代兵制¶
　　迄於今既核繫之江海之防尤詳焉逮於舟騎若¶
　　郵政之於陸船政之於水亦附及之為類四為卷¶
　　七作武備志第五¶
　　兵制(一/)¶
　周揚州屬吳楚二國春秋時互相攻於卑梁鍾離潛¶
　　巢之間(史記吳/楚世家)¶
　　吳舟師有艅艎(左傳魯昭公十七年楚敗吳師獲/其乘舟艅艎吳復敗楚師取艅艎)¶
<pb:KR2k0042_WYG_092-2a>¶
　　(以/歸)有戈船(漢書注臣瓚曰伍子胥書有/戈船以載干戈因謂之戈船)有下瀬(伍/子)¶
　　(胥書有/下瀬船)¶
　秦置郡尉掌佐守典武職甲卒(漢書百/官表)¶
　漢踵秦而置材官於郡國(漢書刑/法志)更郡尉名都尉(漢/書)¶
　　(百官/表)九江都尉治歴陽(今和/州)沛郡都尉治蘄(今宿/州南)¶
　　(界/)臨淮都尉治盱眙丹陽都尉治歙汝南都尉治¶
　　汝隂(今潁/州)¶
　　又水泉用樓船廬江㑹稽等郡有樓船又有戈船¶
<pb:KR2k0042_WYG_092-2b>¶
　　有下瀬船(南越列傳元鼎五年詔江淮以南樓船/十萬師徃討南粤衛尉路博徳為伏波)¶
　　(将軍主爵都尉楊僕為樓船将軍故/歸義粤侯二人為戈船下瀬将軍)¶
　後漢建武六年罷都尉并職太守(後漢書/百官表)每有劇賊¶
　　郡尉臨時補置(應劭/注)七年又罷車騎材官樓船(光/武)¶
　　(帝/紀)後以刺史領兵馬稱為州将揚州刺史治九江¶
　　郡歴陽(後漢書/郡國志)¶
　三國魏置都督諸州軍事以都督揚州諸軍事治夀¶
　　春都督青徐諸軍事治下邳魏刺史亦典兵(杜恕/傳恕)¶
<pb:KR2k0042_WYG_092-3a>¶
　　(議古之刺史奉宣六條以清靜為名今可勿令領/兵以専民事後又上疏曰臣前以州郡典兵則不)¶
　　(勤民事宜别置将守/以盡治理之務不報)揚州刺史治合肥(劉馥傳馥/為揚州刺)¶
　　(史單馬造合肥/空城建立州治)後治夀春(南齊志夀春淮南一郡/之㑹地方千餘里有陂)¶
　　(田之饒北距淮水漢/魏揚州刺史所治)徐州刺史治彭城而居巢新¶
　　城亦命将戍守以備吳(滿寵傳寵疏言合肥城南/臨江湖北逺夀春賊來攻)¶
　　(圍得據水為勢而官兵徃救甚難今城西北三十/里有奇險可依宜更立城以固守此為引賊平地)¶
　　(而犄其歸路於計為便詔報聽今合肥/縣西北三十里雞鳴山北故址猶存)¶
　　吳都秣陵城石頭(通鑑注城石頭吳/人保江之根本)置宫下鎮都¶
<pb:KR2k0042_WYG_092-3b>¶
　　下督營下督統都下兵(吳志孫韶傳韶子楷天璽/元年為宫下鎮驃騎将軍)¶
　　(滕允傳太元元年以允為都下督/朱然傳然子蹟以膽力遷營下督)而凡典兵之職¶
　　有督有監自歴陽(魏志孫權遣将屯歴陽外/以備夀春内以衞江南)至濡¶
　　須塢(吕䝉傳勸權夾水口/立塢所以備豫甚精)謂之江西營(通鑑注大/江東北流)¶
　　(故自歴陽至濡須口皆謂/之江西而建業謂之江東)置濡須督(張昭傳昭子/承為濡須都)¶
　　(督/)江北廣陵之地置監軍使者(孫亮傳五鳳二年/使衛尉馮朝城廣)¶
　　(陵拜為監軍使者/督徐州諸軍事)又淹北道(孫權傳赤烏十三年/遣兵十萬作堂邑涂)¶
　　(塘以淹北道以絶/魏兵之窺建業)遏巢湖(孫權傳黄龍二年/築東興堤遏湖水)城東¶
<pb:KR2k0042_WYG_092-4a>¶
　　興(諸葛恪傳建興元年㑹衆於東興更作大堤左/右結山俠築兩城使全端留畧守之後魏分兵)¶
　　(攻兩城城/不可卒㧞)以備魏　江東濵江兵馬重地則置京¶
　　下督(孫韶傳韶子/楷為京下督)蕪湖督(妃嬪傳徐祚以/戰功至蕪湖督)牛渚督¶
　　(孫桓傳桓督牛/渚作横江塢)虎林督(陸允傳永安元年徵/為西陵督後轉虎林)又置¶
　　吳郡都督鎮東方(吳書權拜吳奮吳/郡都督以鎮東方)新都都尉鎮¶
　　山越(孫權傳建安十三年遣/賀齊平歙立新都郡)吳多舟師而兵有解¶
　　煩敢死兩部又有車下虎士(甘寜/傳)丹陽青巾(孫皓/傳)¶
　　及健兒(凌統甘/寜傳)武射(駱統/傳)之名然大率强者為兵¶
<pb:KR2k0042_WYG_092-4b>¶
　　弱者補户(陸遜/傳)陳表賜復新安二百家允表陳讓¶
　　還官充精鋭料正户羸民補其處(陳武/傳)¶
　晉武帝封同姓大國三軍兵五千人次國二軍兵三¶
　　千人小國一軍兵千五百人　其都督徐揚二州¶
　　亦如魏(文獻/通考)¶
　　懐帝永嘉初又分揚州置二督都督揚州江南諸¶
　　軍事鎮建業都督揚州江北諸軍事鎮夀春(時以/瑯琊)¶
　　(王睿督揚州之江南/周馥督揚州之江北)先是諸州刺史亦領兵太康元¶
<pb:KR2k0042_WYG_092-5a>¶
　　年吳平乃詔州郡悉去兵大郡置武吏百人小郡¶
　　五十人後以盗賊羣起州郡不能制乃以都督併¶
　　任刺史(文獻/通考)¶
　　晉之平吳也舟師最盛作大船大筏(王濬傳濬作/大船連舫百)¶
　　(二十歩受二千餘人以木為城起樓櫓開四出門/其上皆得馳馬徃來又畵鷁首怪獸於船首以懼)¶
　　(江神舟楫之盛自古未有吳人於江磧要害處以/鐡鎖横截又暗置鐡錐長丈餘濬乃作大筏數十)¶
　　(令善水者以筏先行錐著筏而去又作大炬長十/丈大數十圍灌以麻油燃鎖融液斷絶於是船無)¶
　　(所碍徑/造三山)¶
<pb:KR2k0042_WYG_092-5b>¶
　東晉南渡調兵不出三吳大發毋過三萬有大将軍¶
　　都督四鎮四征四平之號其諸州刺史任重者為¶
　　都督輕者為督或帶四中郎将凡所治之地皆置¶
　　州兵(文獻/通考)　揚州刺史治西州城後治東府城(通/鑑)¶
　　(注揚州治在建康臺城西故謂/之西州東府在建康臺城東)又嘗出鎮姑孰(孝/武)¶
　　(初桓/冲)及廣陵之步邱(孝武時謝安加/大都督鎮步邱)徐州刺史初¶
　　鎮廣陵(以兗州/領徐州)後徙鎮京口者四(成帝時郄鍳蔡/謨何充以至康)¶
　　(帝時桓温穆帝時禇裒荀羡又太和中郄愔又寜/康中桓冲至太元初王藴又安帝時劉裕至㳟帝)¶
<pb:KR2k0042_WYG_092-6a>¶
　　(時劉/道憐)廣陵二(寜康初刁彛王坦/之又太元中謝元)淮隂(穆帝時/荀羡)下邳¶
　　(穆帝時荀羡郄曇/以至哀帝時庾希)各一　又分北徐州刺史鎮彭¶
　　城(彭城三面阻水獨南通軍/馬東晉以為北境藩捍)　兗州刺史初治京¶
　　口(元帝/僑置)後徙鎮合肥(太寜元/年郄鑑)彭城泗口(太寜二/年劉遐)金¶
　　城(康帝時褚裒通鑑注在/江乘之蒲州琅琊僑郡)下邳(穆帝時郄曇荀/羡哀帝時庾希)山¶
　　陽(哀帝時/庾希)盱眙(穆帝時禇裒/海西時郄愔)淮隂(孝武時/朱序)各一廣¶
　　陵三(太寜三年郄鑑又孝武時王/坦之謝元刁彛又晉末鎮此)京口二(成帝時/郄鑑又)¶
　　(穆帝時禇裒/海西時郄愔)　青州刺史初末俱鎮廣陵(元帝僑/置以廣)¶
<pb:KR2k0042_WYG_092-6b>¶
　　(陵控接三齊/故青兗同鎮)其中徙鎮淮隂二(元帝時劉隗/孝武時朱序)京口¶
　　二(孝武時司馬恬王㳟安/帝時諸葛長民劉道憐)　豫州刺史(成帝/僑置)初鎮¶
　　譙(元帝時祖/逖祖約)後徙鎮譙二(穆帝時謝奕/哀帝時袁真)夀春四(元/帝)¶
　　(時祖約穆帝時謝尚哀帝/時袁真安帝時劉義慶)馬頭二(穆帝時謝尚/孝武時朱序)歴¶
　　陽三(穆帝時謝尚簡文時桓熙/孝武時桓石䖍庾凖庾楷)蕪湖二(成帝時庾/亮庾懌穆)¶
　　(帝時/謝尚)姑孰二(孝武時桓冲安/帝時桓元劉毅)牛渚一(穆帝時/趙允)　冀¶
　　州刺史或治淮南或治江北　并州刺史或居江¶
　　南或居江北後徙鎮譙(哀帝時/姚襄)又徙鎮山陽(安帝/時劉)¶
<pb:KR2k0042_WYG_092-7a>¶
　　(道/憐)　幽州刺史治三阿(苻堅攻幽州/刺史於三阿)司州刺史(元/帝)¶
　　(僑/置)治合肥(以上分/見列傳)大抵晉之拒劉曜石勒以合肥¶
　　淮隂夀陽泗口角城為重鎮其後攻苻堅則以長¶
　　淮為衝要扼慕容徳姚興以彭城為北境藩扞(鄭/通)¶
　　(志/)¶
　　東晉之舟師太尉劉裕破盧循於江(文獻通考安/帝義熙六年)¶
　　(循因裕北伐襲建康方艦而下裕還出輕利闘艦/躬提幡鼔衆軍爭先軍中多萬鈞神弩裕自中流)¶
　　(蹙之因風水之勢賊艦悉泊西岸岸/上軍先備火萬具悉焚之賊衆大敗)¶
<pb:KR2k0042_WYG_092-7b>¶
　宋刺史仍加都督領兵揚州刺史寄治京師南徐治¶
　　京口以近都特重其任　徐治彭城(王元謨表曰/彭城南届大)¶
　　(淮左右清汴表裏京甸捍接邉境城隍峻整襟衛/周固又自淮以西襄陽以北經塗三千達於濟岱)¶
　　(六州之人三十萬户/常得安全實由此鎮)鍾離東海朐山　南兗治廣¶
　　陵盱眙　兗寄治彭城淮隂　南豫治歴陽姑孰¶
　　宣城　豫治睢陽歴陽　青冀二州治鬱州(今贛/榆)¶
　　(明帝失淮北僑立青/冀二州共一刺史)初以彭城歴城東陽為藩扞¶
　　　元嘉中伐魏發縁淮三郡兵集盱眙縁江五郡¶
<pb:KR2k0042_WYG_092-8a>¶
　　集廣陵而江南白丁輕進易退以致敗故魏主經¶
　　彭城臨江屯瓜歩攻盱眙及東陽歴城䧟彭城降¶
　　而長淮盡為北境矣(通/志)¶
　齊自泰始以來将帥各募部曲屯建康後從李安請¶
　　非淮北常備外餘軍悉皆輸遣若親近宜以隨身¶
　　者限人數(文獻/通考)諸州刺史亦加都督惟以徐為北¶
　　徐兗為北兗以冀治漣口餘治所皆因宋(南齊書/州郡志)¶
　　　自宋失彭城諸郡齊淮北之地少但以夀春淮¶
<pb:KR2k0042_WYG_092-8b>¶
　　陽角城漣口朐山為重鎮永元初豫州刺史又以¶
　　夀春入於魏(通/志)¶
　梁諸州兵制亦如齊後務拓境宇頻事經畧欲重其¶
　　将帥凡鎮戍多置為州(通/志)揚鎮建康而徐則分南¶
　　北西東鎮京口鍾離渦陽宿豫兗分南北鎮廣陵¶
　　淮隂豫分西南南鎮歴陽合肥夀陽姑孰西鎮晉¶
　　熙青分南北鎮鬱州贛榆又共鎮招逺(今海/州)而又¶
　　廣設淮譙武安睢潼潁仁義霍合秦涇十三州分¶
<pb:KR2k0042_WYG_092-9a>¶
　　鎮淮隂譙城歸政(今邳/州)定逺竹邑(今宿/州)取慮(今虹/縣)¶
　　汝隂赤坎(虹縣/西南)安豐岳安(今六/安州)合肥尉氏(今六/合)沛¶
　　而譙又鎮新昌分南譙鎮南譙城(分見本/紀列傳)葢屢與¶
　　魏軍交戰於淮之南北尅宿遷合肥翟邱朐山彭¶
　　城夀春等郡南朝之境幾復然旋得旋失及景平¶
　　後江以北悉入於齊其初大抵以硤石(汝隂郡/下蔡)合¶
　　州鍾離淮隂朐山為重鎮(通/志)¶
　　梁韋叡以舟師破魏於淮(韋叡傳魏人於邵陽洲/兩岸為兩橋立柵數百)¶
<pb:KR2k0042_WYG_092-9b>¶
　　(歩跨淮通道叡装大艦使太守馮道根等為水軍/㑹淮水暴漲叡即遣之闘艦競發臨魏壘以小船)¶
　　(載草灌以膏焚其橋風怒火盛水又漂疾倐忽之/間橋栅盡壊道根等身自搏戰軍人奮呼無不一)¶
　　(當百魏/人大潰)王僧辨破侯景於江(王僧辨傳景命侯子/鑒為水戰之備僧辨)¶
　　(至姑孰子鑒帥歩騎萬餘人於岸挑戰又以鵃□/千艘載戰士僧辨令細船退縮留大艦夾泊兩岸)¶
　　(子鑒之衆謂将退爭/趨之大艦斷其歸路)¶
　陳初已失淮但以江為境大建中伐齊屢㨗淮南之¶
　　地盡復後敗於周而江北之地又盡沒(通/志)　其刺¶
　　史都督所鎮惟不置東西徐淮武睢潁秦涇實增¶
<pb:KR2k0042_WYG_092-10a>¶
　　司晉江吳四州鎮黄城晉熙南陵吳郡以豫鎮夀¶
　　陽北譙鎮盱眙安鎮宿預義鎮尉氏餘悉如梁(見/本)¶
　　(紀併通/鑑胡注)¶
　　陳之舟師周文育敗徐嗣徽於七磯(周文育傳嗣/徽引齊人渡)¶
　　(江據蕪湖帝詔文育還都嗣徽等乃列艦於青墩/至於七磯以㫁其歸路及夕文育鼔譟而反攻之)¶
　　(嗣徽驍将鮑砰獨以小艦殿丈育乘軍舴艋/跳入砰艦&KR1747;砰仍牽其艦而還賊衆大駭)侯瑱¶
　　敗王琳於蕪湖(侯瑱傳琳引合肥巢湖之衆舳艫/相次而下瑱進獸檻洲琳戰却及)¶
　　(夕東北風吹其艦並壊琳入浦以鹿角繞岸不出/時西魏将史寜躡其上流琳率船東去蕪湖十里)¶
<pb:KR2k0042_WYG_092-10b>¶
　　(而泊瑱令軍士晨吹蓐食頓蕪湖洲尾以待之乗/東南風縱火章昭達以大艦中江而遣大敗之)¶
　　後防戎船艦悉還都下江中至無一隻故隋軍渡¶
　　江而平之(通/志)¶
　後魏於晉世起代迨獻文天安元年宋薛安都以彭¶
　　城附遂有淮北之地　宣武景明元年齊裴叔業¶
　　以夀陽降又得淮南之地　至東魏孝靜武定中¶
　　乗間畧地盡取江北郡縣(通/志)　初置州都督總軍¶
　　人後以刺史為當州都督(北齊書髙/隆之傳)葢魏仿周典¶
<pb:KR2k0042_WYG_092-11a>¶
　　置六軍刺史以農隙教之合為百府每府一郎将¶
　　主之分屬二十四軍開府各領一軍大将軍凡十¶
　　二人統二開府一柱國主二大将軍復加持節都¶
　　督以統焉(文獻/通考)　其刺史在江淮間者徐治彭城¶
　　南兗治譙城南徐治宿豫(東魏改為/東楚州)海治龍沮(東/魏)¶
　　(置/)潁治汝隂東徐治下邳渦治渦陽(魏置渦州及/渦陽東魏改)¶
　　(譙/州)楚治鍾離合治汝隂霍治南陳睢治取慮譙治¶
　　新昌揚治夀春淮治懐恩仁治已吾(即赤/坎)東揚鎮¶
<pb:KR2k0042_WYG_092-11b>¶
　　東成(魏以其地在夀春/之東故置東揚州)東徐鎮圑城(以上見魏/書地形志)¶
　　其鎮都大将亦稱鎮将在江淮間者彭城鎮将梁¶
　　城鎮将汝隂鎮将絳城鎮将梁國鎮将　又置行¶
　　臺節度軍事徐州行臺鎮彭城亦曰東道行臺又¶
　　曰東南道行臺(魏於彭城立/東南道行臺)¶
　後齊畧梁地南際於江刺史仍為都督總當州士馬¶
　　其不同魏者無南徐東揚潁渦譙淮而增置東廣¶
　　東楚潼秦江和涇七州鎮廣陵宿豫夏邱瓦梁晉¶
<pb:KR2k0042_WYG_092-12a>¶
　　熙歴陽石梁以仁鎮蘄睢鎮睢陵東徐鎮下邳餘¶
　　如魏(以上惟涇霍二州見北齊書潘樂魏愷/二傳餘並載通鑑注齊所有六十州内)　三¶
　　等鎮置鎮将三等戍置戍主(隋書百/官志)　其鎮将在¶
　　江淮間者有盱眙鎮将蘄城鎮将海西鎮将　其¶
　　行臺在淮北者東南道行臺在淮南者夀陽道行¶
　　臺¶
　後周改都督諸州軍事為總管其授總管刺史則加¶
　　使持節諸軍事以督軍戎　其總管刺史在江淮¶
<pb:KR2k0042_WYG_092-12b>¶
　　間者徐鎮彭城南兗鎮譙後改為亳(譙郡舊置南/兗州後州置)¶
　　(總管府後/改曰亳州)泗鎮宿豫(下邳郡後/周曰泗州)揚鎮夀春(淮南郡/後周曰)¶
　　(揚/州)吳鎮廣陵(江都郡後/周曰吳州)又宋州刺史鎮晉陵(後周/改齊)¶
　　(潼州為宋州/縣曰晉陵)邳鎮下邳方鎮尉氏(後周改齊秦州/曰方州以上見)¶
　　(隋書地/理志)¶
　隋州置總管者列上中下三等總管刺史加使持節¶
　　(隋書百/官志)楚州總管鎮淮隂(開皇元年以賀若/弼為楚州總管)廬鎮¶
　　廬江(開皇元年以韓擒虎為廬州總/管八年伐陳韓擒虎出廬江)夀鎮夀春(開/皇)¶
<pb:KR2k0042_WYG_092-13a>¶
　　(九年夀州/置總管府)徐鎮彭城吳鎮江都揚州大總管亦鎮¶
　　江都(開皇十二年以楊異為吳州總管二十年以/宇文㢸為吳州總管又開皇九年以晉王廣)¶
　　(為揚州總管鎮江都時楊異出除吳州總管詔/令異每嵗一與王相見以上見隋書地理志)¶
　　大業三年改州為郡復置太守别置都尉副都尉¶
　　領兵與郡不相知(隋書百/官志)¶
　　隋伐陳楊素造戰艦最盛(楊素傳其大艦名五牙/上起樓五層髙百餘尺)¶
　　(左右前後置六拍竿並髙五十尺容戰士八百人/次曰黄龍置兵百人自餘平乗舴艋各有等差素)¶
　　(親帥數千艘衘枚而下旌甲曜日素坐平乗大船/容貎雄偉陳人望之皆懼曰清河公即江神也)¶
<pb:KR2k0042_WYG_092-13b>¶
　唐武徳初因西魏周隋之制析闗中為十二道置府¶
　　兵以驃騎車騎兩将軍領之後改曰統軍曰别将¶
　　　貞觀十年更號統軍為折衝都尉别将為果毅¶
　　都尉諸府總曰折衝府分天下十道置府六百二¶
　　十四皆以𨽻諸衛　淮南道置府凡六江南道置¶
　　府凡二揚州府兵曰江平曰新林曰方山曰卭江¶
　　和州府兵曰新川　又唐初兵之戍邊者大曰軍¶
　　小曰守捉曰城曰鎮而總之者曰道軍城鎮守捉¶
<pb:KR2k0042_WYG_092-14a>¶
　　皆有使而道有大将一人曰大總管(唐書/兵志)改總管¶
　　曰都督總十州者曰大都督(唐書百/官志注)其餘都督帶¶
　　使持節謂之節度使總軍旅顓誅殺　又有防禦¶
　　使都圑練守捉使(唐書百/官志)　其都督之在江淮間¶
　　者揚州大都督府鎮江都中都督府鎮夀春徐州¶
　　鎮彭城(貞觀十/年元禮)舒州鎮懐寜(武徳八年/張鎮周)　其軍則¶
　　有丹陽江寜長洲采石崇徳諸軍使其鎮則有鵲¶
　　頭石頭常州蘇州諸鎮将又有下蜀淮安采石諸¶
<pb:KR2k0042_WYG_092-14b>¶
　　戍主皆統於都督府　其節度使則有河南節度¶
　　使鎮徐州(乾元二/年置)淮南西道淮寜軍節度使鎮夀¶
　　州(乾元二/年置)徐泗濠三州武寜軍鎮徐州(貞觀四/年置)徐¶
　　泗感化軍治徐州(咸通十/年置)淮南節度使治揚州(至/徳)¶
　　(元年/置)浙江西道鎮海軍節度使治昇州(乾元元/年置)宣¶
　　國軍鎮宣州(大順元/年置)　其都團練使防禦使則有¶
　　徐海沂密都圑練觀察使治徐州(建中三/年置)　又徐¶
　　州圑練防禦使治徐州(咸通三/年置)浙江西道觀察處¶
<pb:KR2k0042_WYG_092-15a>¶
　　置都圑練守捉使治蘇州(乾元二/年置)宿泗等州(咸通/三年)¶
　　(置/)宣歙池等州(大歴元/年置)夀州(建中四/年置)都圑練觀察¶
　　使治宿州宣州夀州　後藩鎮擅命所在置将攻¶
　　守常州(光啟三/年杜稜)潤州(光啟二/年阮結)池州(文徳元/年陶雅)濠州(天/祐)¶
　　(時劉/金)舒州(天祐時/劉存)圑練使鎮晉陵丹徒秋浦鍾離¶
　　懐寜泗州防禦使鎮臨淮(乾寜時/臺濛)海州戍将駐朐¶
　　山(光化時/陳漢賔)又有漣水(光化時廬/江王綰)髙郵(光啟三年/張神劍)狼¶
　　山(乾符時/王郢)六合鎮遏使(光啟時/徐約)蘇州常孰鎮使(乾/寜)¶
<pb:KR2k0042_WYG_092-15b>¶
　　(時陸/郢)¶
　五代江淮之地歸版籍者僅四五州多設重鎮徐州¶
　　武寜軍節度使鎮彭城(梁乾化元年福王友璋唐/同光二年李紹榮晉天福)¶
　　(二年吳巒漢劉贇周廣順元/年王彦超顯徳元年王宴)淮南節度使鎮廣陵¶
　　(周顯徳三/年向訓)忠正保信二軍節度使鎮夀春(周顯徳/四年楊)¶
　　(信/)合肥(周顯徳五/年趙匡贊)亳潁二州防禦使鎮譙(周顯徳/四年郭)¶
　　(廷/謂)汝隂(後漢/何福)亳潁宿三州圑練使鎮譙(梁冦彦卿/南唐李重)¶
　　(吉/)汝隂(後唐李/承約)符離(周顯徳四/年范再遇)　其間割據土疆¶
<pb:KR2k0042_WYG_092-16a>¶
　　者凡十有餘國而江南之境南唐吳越亦皆多設¶
　　節度及軍監之使　鎮海軍節度使大都督府鎮¶
　　潤州(吳以鎮海節度使徐温為管内水陸馬歩諸/軍都指揮使兩浙都招討使鎮潤州南唐以)¶
　　(東都㽞守燕王𢎞冀為宣潤二州大都督鎮潤/州後以齊王景達為浙西道元帥潤州大都督)又¶
　　移鎮金陵(徐温移鎮海軍治所於昇州改昇州大/都督府為金陵後徐知誥為鎮海寜國)¶
　　(諸軍節度/使鎮金陵)靜淮永泰保信清淮定逺寜國康化中¶
　　吳諸軍節度使鎮泗州(吳朱/瑾)舒州(南唐元宗時/孫晟馬希崇)廬¶
　　州(南唐昇元/六年周鄴)夀州(南唐昇元六年姚景/保大四年劉彦貞)濠州(南唐/劉重)¶
<pb:KR2k0042_WYG_092-16b>¶
　　(進/)宣州(吳徐/知誥)池州(南唐昇元二年楊/漣三年王彦儔)蘇州(吳越傅/璙以上)¶
　　(五代史/職方考)　又有昇州防遏使治上元(徐知/誥)歙州都¶
　　圑練使治歙(吳陶/雅)楚滁舒夀海泰潤常池蘇諸州¶
　　圑練使治山陽(吳武義元年廬江/公濛南唐何敬)清流(南唐郭/廷謂)懐¶
　　寜(吳武義二/年徙公濛)夀春(吳崔/太初)朐山(吳徐/景)海陵(南唐荆/罕儒)丹¶
　　徒(吳王/茂章)武進(南唐/姚鳳)貴池(吳陳/璋)吳(吳越/沈粲)　濠州觀察¶
　　圑練使治鍾離(南唐劉/彦貞)廬州觀察使治合肥(吳劉/威)¶
　　宣州觀察制置使治宣城(南唐/李遇)蘇州制置使治吳¶
<pb:KR2k0042_WYG_092-17a>¶
　　(吳越/沈粲)　其軍監則有雄逺(舊為當塗縣南唐置/新和州後改雄逺軍)江¶
　　隂(吳以唐晉陵郡之/暨州置江隂軍)二軍使建武軍(昇元六年改/揚州天長制)¶
　　(置使為/建武軍)漣水軍(後唐長興元年漣水/制置使将兵入海州)靜海軍(南唐/以海)¶
　　(陵東境置靜/海制置院)三制置使又有廣徳鎮遏使(呉遣宣/州副指)¶
　　(揮使花䖍将兵㑹廣徳/鎮遏使温信屯廣徳)¶
　　五代之舟師周最稱雄敗唐於濠泗(文獻通考顯/徳三年攻夀)¶
　　(州唐大發樓船泊濠泗周師不利唐将林仁肇載/薪蒸乘風縱火将焚浮梁周将張永徳使習水者)¶
　　(縻以鐡鎻急引輕舟撃/之溺者甚衆奪艦數十)於淮(文獻通考四年帝於/京城汴水側開池造)¶
<pb:KR2k0042_WYG_092-17b>¶
　　(數百艘招誘南卒教習數月命大将軍王環将數/千自閔河沿潁入淮帝騎循北岸諸将循南岸水)¶
　　(軍自中流而下唐兵戰溺及降者殆四/萬人獲戰船糧仗十萬數遂克夀州)於渦口(文/獻)¶
　　(通考帝攻濠州唐人屯戰船數百於城北植大木/於淮水以限周兵帝命水軍㧞其木焚其艦七十)¶
　　(餘艘又聞唐有數百艘在渙水東欲來救遂夜發/兵水陸並撃大破之於渦口克泗州又唐有數百)¶
　　(艘泊渦口上自将親軍自淮北進命太祖自淮南/進水軍自中流進且戰且行追至楚州大破之所)¶
　　(獲於燒沉之餘尚三百餘艘唐/之戰船在淮上者於是盡矣)直達於江(文獻通/考五年)¶
　　(上欲自淮入江阻北神堰不得渡乃鑿楚州西北/鶴水以通其道巨艦數百艘皆達於江唐人大驚)¶
　宋仍置節度使都督防禦圑練使以統軍　厥後增¶
<pb:KR2k0042_WYG_092-18a>¶
　　置不一則有淮南及夀春等州宣撫使掌撫綏邊¶
　　境統䕶将帥督視軍旅(紹興時吕頤浩朱勝/非劉光世李光張浚)　淮¶
　　東總領淮西總領掌措置諸軍錢糧預聞軍政(淳/熙)¶
　　(二年詔揚州廬州兩路每路委文臣一員充/安撫使以治民武臣一人充都總管以治兵)　府¶
　　州軍監總管鈐轄司掌治軍旅屯戍營房守禦之¶
　　政令(建炎初詔要郡文臣一員帶本路兵馬鈐轄/武臣一員充副鈐轄次要郡帶本路兵馬都)¶
　　(監武臣充/副都監)　路分都監掌本路禁旅屯戍遏防訓¶
　　練之政令(建炎初分置帥府以諸路帥臣兼要郡/守臣帶兵馬鈐轄次要郡帶兵馬都監)¶
<pb:KR2k0042_WYG_092-18b>¶
　　(並以守臣為之副稱副/總管副鈐轄副都監)　諸軍都統制副都統制¶
　　(建炎初置都統制後建康鎮江府池洲及平江許/浦水軍皆除都統制權任在帥臣右乾道三年命)¶
　　(江上諸臣各置副都統一員/兼領軍事以上宋史職官志)　其時江淮間鎮戍¶
　　者京東西路則彭城(徐州大都督府/武寜軍節度使)京西路則汝¶
　　隂(順昌府/順昌軍)兩浙路則吳(平江府/平江軍)丹徒(鎮江府/鎮江軍)淮南¶
　　東路則江都(揚州大都督府/領兵馬鈐轄)譙(亳州集/慶軍)符離(宿州/保靜)¶
　　(軍/)山陽(楚泗承州漣/水軍鎮撫使)朐山(海州圑/練使)海陵(通泰鎮/撫使)清¶
　　流(滁濠鎮/撫使)淮南西路則夀春(夀春府/忠正軍)合肥(廬州保/信軍領)¶
<pb:KR2k0042_WYG_092-19a>¶
　　(兵馬/鈐轄)歴陽(和州防/禦使)懐寜(安慶府/徳慶軍)鍾離(濠州團/練使)江南¶
　　東路則上元(江寜府建康軍/領兵馬鈐轄)宣城(寜國府/寜國軍)貴池(池/州)¶
　　(安撫/使)　其軍監則有知常州通州太平州徽州諸¶
　　軍事江隂建安漣水招信(建炎三/年升軍)淮安(咸淳七/年置)六¶
　　安(政和八年/升縣為軍)無為(太平興國元年以廬州/巢縣無為鎮建為軍)鎮巢(景/定)¶
　　(三年升巢縣/為鎮巢軍)廣徳諸軍監(太平興國四年以宣州/廣徳縣為軍  以上宋)¶
　　(史地/理志)　宋兵制有三一曰禁軍天子之衛兵建炎¶
　　元年詔諸州選所部兵送闕下補闕後多增募各¶
<pb:KR2k0042_WYG_092-19b>¶
　　營於本州每指揮以五百人為率其指揮之在江¶
　　淮間者有廣㨗軍(亳州潁/州各二)龍騎軍(潁州泗/州各二)武衛軍¶
　　(徐州/二)勇㨗軍(夀州宿州/二亳州一)忠節軍(亳州二江寜揚廬/宿夀楚真泗泰池)¶
　　(歙太平廣/徳各一)歸逺軍(亳夀宿/各二)宣毅軍(徐州揚亳各二/廬宿夀楚真泗)¶
　　(海舒泰濠和通無為髙郵/漣水江寜蘇潤常各一)熙寜以後制廣㨗軍(亳/州)¶
　　(一永/城一)宣毅軍(徐州揚亳二廬宿夀楚真泗海舒泰/濠和通無為髙郵漣水各一熙寜三)¶
　　(年宿揚廬夀楚真泰泗一併𨽻教閲忠節各為一/海舒濠和通無為髙郵漣水各一闕弗補江寜撥)¶
　　(𨽻威果雄畧蘇潤各一皆/改威果常秀各一不充)威果軍(江寜揚/廬各三)勇㨗軍¶
<pb:KR2k0042_WYG_092-20a>¶
　　(夀宿亳/各一)忠節軍(亳永城各三江寜揚廬宿夀楚/真泗泰滁池太平宣廣徳各一)歸¶
　　逺軍(亳夀宿/各一)其一曰廂軍為諸州之鎮兵或一軍¶
　　之額分𨽻數州或一州之管兼屯數州皇祐中募¶
　　流民為兵分置徐州淮揚等軍征役同禁軍熙寜¶
　　中併省諸軍名額淮南曰寜淮兩浙曰崇節江南¶
　　曰効勇元豐中治諸路教閲廂軍於下禁軍内增¶
　　八指揮名額排連並同禁軍其将校則有馬歩軍¶
　　都指揮使副都指揮使都虞侯在江淮間者為馬¶
<pb:KR2k0042_WYG_092-20b>¶
　　軍騎射(京東路/徐州)威邊(徐州淮南/路亳廬宿)武勝(濠/泗)揀中騎射¶
　　(淮南路揚廬夀宿泗真濠海通和舒滁/漣水髙郵無為江南路宣太平池廣徳)平難(亳/濠)開¶
　　逺(揚楚/泗)六奇(楚/)靜海(徐淮/揚通)水軍(淮南路揚廬夀海/和泰楚舒泗漣水)¶
　　(髙郵無為江南路江/寜宣歙太平池廣徳)壮武(淮南路揚夀廬海和/通楚泰舒滁髙郵)寜¶
　　淮(潁/夀)靜勝(揚/)寜順(廬/)旌勇(夀/)備邊(泗/)三㨗(滁/)寜化¶
　　(舒/)保節(淮南路舒江/南路池太平)効勇(江寜/廣徳)裏運(江/寜)廣濟(夀陽/宿髙)¶
　　(郵漣/水通)崇節(蘇/秀)水軍奉化(泰/泗)雜作都(夀/)装發(真泗/楚通)防¶
　　城(泗/)東南道廵海水軍教閲澄海　捍手(常/)右衙¶
<pb:KR2k0042_WYG_092-21a>¶
　　(徐/)車軍(真楚/泗)鹽車(泰/真)新招梢上(真/泗)㧞頭水軍(泗/)清¶
　　務(蘇/)捍海(通/泰)建炎後禁廂兵為威果(平江常/鎮江)全㨗¶
　　(平江/鎮江)雄節(平江常鎮/江江寜)武衛(鎮/江)威㨗(鎮/江)忠節(寜/國)武雄¶
　　(寜/國)廂兵為寜淮(在淮/南)崇節(平江江隂/常鎮江)開江(平/江)横江¶
　　(平/江)其一曰鄉兵由選募圑練以為所在防守有鄉¶
　　兵廵社(建炎元年詔諸路州軍廵社並以忠義/廵社為名𨽻宣撫司後募鄉民為之)勇¶
　　敢(紹興二年詔池州就/招土人充二千為額)壮丁民社(乾道四年/楚州置)鎮淮¶
　　(初淮南募邉民號鎮淮軍數至十萬嘉定初選汰/歸農僅存八千餘人以充効用餘補鎮江大軍淮)¶
<pb:KR2k0042_WYG_092-21b>¶
　　(西選二萬六千餘充御前定/武軍分為六軍軍設統制)又有砦兵平江府八¶
　　(吳長平望許浦福山/白茅江灣楊林甪頭)江隂軍二(申港/石牌)又有将兵以¶
　　三千人戍揚州及江寜府後遂圑結軍士置将分¶
　　領(東南路諸軍共十三将自淮南始東路為第一/西路為第二兩浙東路為第四江南東路為第)¶
　　(五/)　高宗開元帥府諸将兵悉𨽻焉後諸将兵寖¶
　　盛因時制變屯無常所劉光世軍或在鎮江池州¶
　　太平韓世忠軍或屯江隂岳飛一軍或屯宜興蒋¶
　　山乾道之末各州有都統領軍(建康五萬池州一/萬二千鎮江四萬)¶
<pb:KR2k0042_WYG_092-22a>¶
　　(七千楚州武鋒/軍一萬一千)分屯列戍增損靡常¶
　　宋代水軍之制南渡以後愈盛沿河江淮帥府各¶
　　置水兵二軍要郡别置水兵一軍次要郡别置中¶
　　軍號曰凌波樓船軍又有鎮江置劄御前水軍(乾/道)¶
　　(三年招三百人淳熙/五年招千五百人)江隂水軍(乾道四年/置三百人)平江許¶
　　浦水軍(乾道七年七千人淳/熙五年増五百人)池州都統司水軍(淳/熙)¶
　　(元年千人嘉定/中增置三千人)太平州采石駐劄御前水軍(嘉定/十四)¶
　　(年五/千人)建康都統司靖安水軍(原𨽻都統司嘉/定中𨽻節度)通州¶
<pb:KR2k0042_WYG_092-22b>¶
　　水軍(乾道五/年置)池州清溪雁汊控海水軍(建炎四年/置一千五)¶
　　(百/人)兩淮水軍(紹興元年置二千人/  以上文獻通考)　(附/)錢之望條¶
　　三邊戰守事宜疏畧(揚州有三城三塘楚有大小/清河淮東恃此為扼敵來處)¶
　　(足矣敵設乗虚自昭信盱眙抵淮隂不一日薄揚/州不二日由滁真通泰亦經至江上彼兩路何獨)¶
　　(不然陛下可無令韓琦范仲淹者通一路險易熟/議之乎且卒饑財匱兵少今曰之大患也然而卒)¶
　　(欲飽則財愈之矣財欲無乏則減兵且不暇其何/以增耶若兵自耕民自戰沿江諸軍各擇地分内)¶
　　(閒田種之而民兵外弩手用一法給器械較精惰/畧計可十五萬與屯田大兵相參此三路之郛郭)¶
　　(也昔韓世忠在鎮江張浚在建康淮東西便為屯/分大儀天長昭闗柘臯敵來則戰豈有定所三路)¶
<pb:KR2k0042_WYG_092-23a>¶
　　(助之所向克㨗近諸郡修城築堡遣兵更戍犬牙/占認尺寸之外秦越自分如是則誰肯出力㑹戰)¶
　　(於要害之地耶臣觀諸軍氣習今昔頓殊昔欲戰/不欲守今言守不言戰馴致疲懦十年之外雖守)¶
　　(不能矣陛下幸詔諸将復紹興屯名使如世/忠浚軰苦戰立勲庶幾無令消磨坐視相盡)汪綱¶
　　兩淮預備疏畧(淮地自昔號財賦淵藪西有鐡治/束富穭稻足以自給淮右多山淮)¶
　　(左多水足以自固誠能合兩淮為一家兵財通融/聲勢合一雖不假江浙之力可也祖宗盛時邊郡)¶
　　(所儲足支十年慶厯間中山一鎮尚百八十萬石/今宜上法先朝令商旅入粟近塞而算請錢貨於)¶
　　(京師入粟拜爵守之以信則輸者必多邊儲不患/不豐州郡禁兵本非供役乃就糧外郡耳今不為)¶
　　(戰鬬用乃使之供力役緩急戌守専倚大軍指日/待更不諳風土豈若土兵生長邊地墳墓室家人)¶
<pb:KR2k0042_WYG_092-23b>¶
　　(自為守耶當精擇伉壮廣其尺籍悉𨽻御前軍額/分擘劵結以助州郡衣糧之供又率如山陽武鋒)¶
　　(軍制則邊面不必抽江上之戍江上不/必出禁衛之師生養休蕃勞費俱息)¶
　金地南際於淮建節鎮設防禦亳州集慶軍節度使¶
　　鎮譙宿州保靜軍節度使鎮符離徐州武寜軍節¶
　　度使鎮彭城泗州防禦使治淮平(淮平舊盱眙縣/明昌六年以宋)¶
　　(有盱眙/軍故名)¶
　　正隆四年造戰船於通州五年遣都水監徐文等¶
　　率舟師九百浮海討東海縣民張旺詔曰朕志不¶
<pb:KR2k0042_WYG_092-24a>¶
　　在一邑将試舟師耳(續文獻/通考)¶
　元兵制盡改遼金之舊有征伐之事則置行樞密院¶
　　或(缺/)曰行院淮南江北行樞密院鎮揚州(至正十/一年置)¶
　　後徙治建康(二十八/年徙)江淮等處行中書省大都督¶
　　府治揚州後移治建康(至元十四年置/二十四年徙)有宣尉司¶
　　掌軍民及邊陲軍旅之事或兼都元帥府淮東道¶
　　宣尉司治揚州(至元十五年立十九/年省二十一年復立)淮東等處宣¶
　　尉使司都元帥府治天長(至正十五年置統帥濠/泗義兵萬户府置司於)¶
<pb:KR2k0042_WYG_092-24b>¶
　　(泗州天/長縣)　其監臨東南諸省統制各路軍馬曰行¶
　　御史臺(至正十二年命右丞相托克托總/制諸路軍馬即軍中加太師)其鎮守各¶
　　路者曰萬户府列為上中下三等所管軍上府七¶
　　千之上中府五千之上下府三千之上各置達嚕¶
　　噶齊一員萬户一員典兵至元間改江淮江西元¶
　　帥招討司為萬户府䝉古漢人相叅作三十七翼¶
　　在江淮間者宿州高郵沿海上萬户府邳州真州¶
　　中萬户府常州鎮江潁州廬州亳州安慶路江隂¶
<pb:KR2k0042_WYG_092-25a>¶
　　水軍淮安夀春揚州泰州松江鎮江水軍建康下¶
　　萬户府後以揚州建康鎮江三城跨據大江人民¶
　　繁㑹置七萬户府(至元二十/八年置)又有宿州義兵萬户¶
　　府(至正十/四年置)添設兵馬司都指揮等於徐州(至正十/年置)¶
　　　軍戍則有海州東海四千人(至元十/二年置)廬州三千¶
　　人(至元十二年詔以巴延阿珠所調/河南新僉軍三千人還守廬州)揚州䝉古軍¶
　　千人(至元二十年留戍志以/上分見百官地理)¶
　　至元中以軍萬人𨽻江浙行省習水戰又以征日¶
<pb:KR2k0042_WYG_092-25b>¶
　　本船運糧江淮及教軍水戰又勅習泛海者募水¶
　　工至千人為千户百人為百户又擇瀕海沿江要¶
　　害二十二所分兵閲習伺察諸盗(續文獻/通考)　(附/)余¶
　　闕論兩淮利害状疏(奉聖㫖楊存中等採訪到淮/南西路事宜欲廢廬州并管)¶
　　(下四縣以附舒州徙和州於東闗并改和州為歴/陽縣而合肥歴陽二縣并升軍額仍各差兵将屯)¶
　　(戍臣竊謂朝廷欲併省移易州縣之意令侍從臺/諫看詳大要不過有三一曰據形勢要害以禦冦)¶
　　(二曰酌道里逺近以便民三曰減官吏浮費以足/用今據存中等所申欲廢廬一郡四縣之地以附)¶
　　(益舒州則是舍形勢而就僻陋如備禦何欲舉廬/一郡四縣之民而供輸帥府則是舍近便而趨險)¶
<pb:KR2k0042_WYG_092-26a>¶
　　(逺如綏撫何今兩淮經兵火之後城郭室廬焚燬/户口牛畜散亡見雖招集猶未復業帥司欲行措)¶
　　(置茫若捕風無所用力今遽移郡置堡剏建官府/豈無騷動謂之省費得乎即此三者無一可行然)¶
　　(參酌事宜權衡輕重緩急先後當有次第今所甚/急莫若以戍兵為首屯田次之修堡以控要害又)¶
　　(次之盖州郡無兵則不可為守百姓無兵則不敢/安業如廬之合肥和之濡須皆昔人控扼孔道魏)¶
　　(明帝嘗云先帝東置合肥南守襄陽西固祁山敵/來輒破於三城之下盖地有所必爭也而孫權築)¶
　　(濡須塢魏累攻不克守将如甘寜等常能以寡制/衆盖形勢之地攻守百倍豈有昔人得之可以成)¶
　　(功而今日有之反棄不問非良䇿也伏望朝延特/於沿江量遣将校及兵一二萬人早為經畫分戍)¶
　　(二州使壘壁相望足為沿淮一帶聲勢以絶窺伺/然後廣開屯田使兵民雜耕仍修築東西闗之險)¶
<pb:KR2k0042_WYG_092-26b>¶
　　(以備固守其餘就募弓箭手之屬以次施行無不/可者况開濡須巢湖之水上接店埠下抵江口可)¶
　　(通漕運則二州之戍兵與就食沿江初無少異/而舒卷之間成效相逺欲乞朝廷參酌施行)宋¶
　　文瓚論守江戍将疏畧(江隂通泰為江之門户而/鎮江真州次之國初設萬)¶
　　(户府以鎮其地今戍将非人致賊艦徃來無常集/慶花山賊凡三十六人官軍萬數不能進討反為)¶
　　(所敗後竟假手鹽徒雖能成功豈不貽笑逺近宜/亟選智勇以圖後功不然則東南五省財賦恐非)¶
　　(我國家/有矣)¶
　明統兵之制大畧有三一為都督府一為鎮戍将領¶
　　一為督撫兵備¶
<pb:KR2k0042_WYG_092-27a>¶
　　初立大都督府設内外衛所及各都指揮使司後¶
　　又分大都督府為五府𨽻外衛於都司而都司及¶
　　内衛各以其方𨽻五府惟親軍不屬南京五軍¶
　　都督府所屬衛所則有留守左衛鎮南衛水軍左¶
　　衛驍騎右衛龍虎衛英武衛龍虎左衛屬左軍都¶
　　督府(本府所屬衛仍/𨽻京師左府)　虎賁右衛留守右衛水軍¶
　　右衛武徳衛廣武衛屬右軍都督府(本府所屬衛/仍𨽻京師右)¶
　　(府/)　留守中衛神策衛廣洋衛應天衛和陽衛牧¶
<pb:KR2k0042_WYG_092-27b>¶
　　馬千户所屬中軍都督府(本府所屬衛仍/𨽻京師中府)　留守¶
　　前衛龍江左衛龍驤衛飛熊衛天策衛豹韜衛屬¶
　　前軍都督府(本府所屬衛仍/𨽻京師前府)　留守後衛横海衛¶
　　鷹揚衛興武衛江隂衛屬後軍都督府(本府所屬/衛仍𨽻京)¶
　　(師後/府)　又有中都留守司轄衛八曰鳳陽曰鳳陽¶
　　中曰鳳陽右曰皇陵曰留守左曰留守中曰長淮¶
　　曰懐逺所一曰洪塘(現在今/鳳陽府)蘇州府衛三蘇州太¶
　　倉鎮海所二吳淞千户崇明千户松江府衛一金¶
<pb:KR2k0042_WYG_092-28a>¶
　　山所三淞江千户青村千户南匯嘴千户鎮江府¶
　　衛一鎮江揚州府衛三揚州儀徵髙郵所三興化¶
　　千户泰州千户通州千户淮安府衛三淮安大河¶
　　邳州所三海州千户東海千户鹽城千户廬州府¶
　　衛二廬州六安安慶府衛一安慶太平府衛一建¶
　　陽寜國府衛一宣州徽州府衛一新安和州衛一¶
　　瀋陽右滁州衛一滁州徐州衛二徐州徐州左皆¶
　　𨽻京師中軍都督府¶
<pb:KR2k0042_WYG_092-28b>¶
　　其鎮戍将領總鎮一方者曰鎮守一路者曰分守¶
　　守獨守一堡一城者曰守備與主将同守一城者¶
　　曰協守其總鎮或掛将軍印或不掛印皆曰總兵¶
　　次曰副總兵又次曰叅将又次曰逰擊将軍　南¶
　　直𨽻狼山提督副總兵駐通州(嘉靖三十七年設/水路自瓜儀周家)¶
　　(橋掘港直抵廟溪雲梯闗陸路自通泰淮揚天/長直抵鳳泗各叅将守備把總等官悉聽節制)鎮¶
　　守江南副總兵駐吳淞(舊係總兵官駐劄福山港/復移駐鎮江後復駐鎮江)¶
　　(儀徵兩處嘉靖八年裁革十九年仍設二十九年/又革三十三年仍設為副總兵官駐金山衛四十)¶
<pb:KR2k0042_WYG_092-29a>¶
　　(三年改駐吳淞専/管江南水陸兵馬)分守徐州叅将駐徐宿(隆慶四/年自睢)¶
　　(陳叅将改所轄徐州武平曹濮睢陳等處地方兵/分為三營徐州一營宿州一營歸徳一營運糧行)¶
　　(駐徐州以保運道氷合駐宿州/以防陸路春駐歸徳以防竊發)金山叅将駐金山¶
　　(舊以蘇州叅将駐金山防禦沿海柘林青村南匯/川沙一帶後改逰擊萬歴二年改設以劉家河叅)¶
　　(将移/駐)劉家河遊擊将軍駐崇明(舊係叅将駐金山/萬歴二年改設以)¶
　　(金山逰擊/移駐崇明)儀徵守備駐儀徵江口(専管江北備/倭捕盗事務)安¶
　　慶府守備駐雷港　鹽城守備駐邳州(舊係㕘将/嘉靖四十)¶
　　(三年改設無事駐劄/邳州有事防守鹽城)泗州守備駐泗(嘉靖三十七/年添設萬歴)¶
<pb:KR2k0042_WYG_092-29b>¶
　　(二年令專一/防䕶陵寝)掘港守備駐掘港(舊設把總嘉靖/三十六年改設)揚¶
　　舍守備駐揚舍(舊設革萬歴十三/年復設哨守海口)鳳陽軍門中軍¶
　　官駐淮安(嘉靖四/十年設)把總十三員俱駐劄本處川沙¶
　　堡(嘉靖三十九年設撥金/山衛千户一員防守)柘林堡(嘉靖三十九年/設撥金山衛千)¶
　　(户一員/防守)劉家河(嘉靖三十/二年設)荻港(萬歴三年設/統建陽一衛)京口¶
　　圌山(嘉靖三/十年設)福山港周家橋東海(俱嘉靖三/十三年設)大河¶
　　口(嘉靖三十七年設以/鹽城把總移駐於此)狼山水兵(嘉靖三十/九年設)逰兵¶
　　(萬歴三年設駐劄上新河自狼/山至圌山與通泰合兵廵哨)中山鎮(萬歴七/年設)¶
<pb:KR2k0042_WYG_092-30a>¶
　　提督漕運鎮守淮安總兵官駐劄淮安其總督廵¶
　　撫操江兵備以文臣監督總督舊稱軍門而廵撫¶
　　皆贊理或提督軍務操江専督廵江其按察司官¶
　　整飭兵備者或副使或僉事或以他官兼副使僉¶
　　事沿海者稱海防道兼分廵者稱分廵道兼管糧¶
　　者稱兵糧道總理糧儲提督軍務兼廵撫應天等¶
　　府地方駐江寜徽安池兵備道駐池州(管轄徽州/安慶池州)¶
　　(三府又建陽宣州安慶/各衛所提防江賊礦徒)寜太廣兵備道駐寜國(管/轄)¶
<pb:KR2k0042_WYG_092-30b>¶
　　(寜國太平二府廣徳/一州句容等六縣)蘇松兵備道駐太倉(整飭蘇/州松江)¶
　　(二府兵備兼理/糧儲水利農務)常鎮兵備道駐江隂(整飭鎮江常/州二府兵備)¶
　　(兼理糧儲/水利農務)總理漕運兼提督軍務廵撫鳳陽等處¶
　　兼管河道駐淮安潁州兵備道駐潁(管理廬州鳳/陽滁州地方)¶
　　(衛所兼管/江防事宜)淮揚海防道駐泰州(整飭淮揚海防江/洋仍分管揚州儀)¶
　　(徵髙郵等衛泰州鹽城/通州等所京操官軍)徐州兵備道駐徐(整飭徐/宿等處)¶
　　(兵備兼管淮安府徐州及淮北衛所及淮安邳州/大河徐州沂州等衛莒州東海西海等所京操官)¶
　　(軍/)　又有中都領班都司四員(春班二員/秋班二員)¶
<pb:KR2k0042_WYG_092-31a>¶
　　凡江南額設官軍十一萬二千一百六十七員名¶
　　召募軍兵七千一百四十九名¶
　　其戰船額設沿海每衛五十隻新江口一百三十¶
　　一隻¶
　¶
　¶
　¶
　¶
<pb:KR2k0042_WYG_092-31b>¶
　¶
　¶
　¶
　¶
　¶
　¶
　¶
　江南通志卷九十二¶
