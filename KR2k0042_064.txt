# -*- mode: mandoku-view; -*-
#+TITLE: 江南通志
#+DATE: 2015-08-24 22:41:07.894198
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷六十五
<pb:KR2k0042_WYG_064-1a>¶
欽定四庫全書¶
　江南通志卷六十五¶
　　河渠志¶
　　　水利治績(三/)　(淮揚徐三府太通海三州/)¶
　　　淮安府¶
　唐上元中於射陽湖置洪澤屯¶
　　大厯中黜陟使李承置常豐堰¶
　　雍熙初淮南轉運使喬維嶽開沙河四十里以蓄¶
<pb:KR2k0042_WYG_064-1b>¶
　　洩水利¶
　　紹興五年修廣惠䃮¶
　　淳熙六年教授劉煒重開廣惠䃮¶
　　紹熙中淮東提舉陳損之言楚州髙郵間陂湖渺¶
　　漫宜剏堤堰以為瀦洩乃築堰自江都經高郵楚¶
　　州寳應北至淮隂達於淮鑿新河自高郵入興化¶
　　東至鹽城極於海又於揚州墟鎮剏斗門引水由¶
　　泰州海陵南至泰興徹於江所經畫甚具溉澤鹵¶
<pb:KR2k0042_WYG_064-2a>¶
　　田百萬頃兩淮之民賴焉¶
　明洪武二十九年復修廣惠䃮¶
　　洪武間築萬年堰¶
　　河臣王宗沐修鹽城石䃮口¶
　　隆慶六年修築髙家堰¶
　　萬厯八年巡鹽御史姜璧題塞石䃮口(附/)胡希舜¶
　　記(出鹽城東門一里許有石䃮口故有木橋以便/往來者久之海溢橋壊萬厯丙子鹽城令杜君)¶
　　(善教以興化鉅公主議濬河建牐河通潮大至壊/牐水澎湃震盪盡没民田一時居民溺死者無算)¶
<pb:KR2k0042_WYG_064-2b>¶
　　(於是鹽城父老子弟鼔喙而争言塞石䃮口矣庚/辰嵗楊令瑞雲言之巡鹽御史姜公璧是年題請)¶
　　(塞石䃮口修宋丞相范文正公捍海故堤而命楊/令董其役自是海潮不得奪堤而上鹽人永永無)¶
　　(海患矣乃鄰縣興化嵗被水顧藉藉咎石䃮口塞/之非便請于當事者固欲開石䃮口當事者屢遣)¶
　　(諸縣令率丁夫至石䃮口名為相視實令遂開之/楊令以死拒之曰鹽城萬民之命皆懸石䃮口今)¶
　　(懸諸君諸君如遂開變隨手至矣諸君何以謝鹽/城則又借箸畫地形曰夫地形若鬴興化則鬴腹)¶
　　(也鹽城高如鬴邉鬴邊既張其口安能洩鬴腹中/水哉為我謝興化相公若諸父老子弟何諸縣令)¶
　　(遂皆負空手而去於是石䃮口卒不開楊令居恒/語人曰雲令鹽城數年去矣顧如鹽城百年何蓋)¶
　　(不敢賣鹽城以狥當事者意鹽城士民則徵余紀/述石䃮口之始末且以諗諸來者示無改也論曰)¶
<pb:KR2k0042_WYG_064-3a>¶
　　(隆萬以來河淮南徙淮揚諸郡縣嵗䝉水患自頃/築高堰障水不來然非大開海口莫能洩也孰知)¶
　　(諸海口可開石䃮口則不可開何者石䃮口薄城/所憂不獨在田也昔人守疆土欲康利其民率講)¶
　　(水利酌通塞而用之鄴則西門豹吳起南陽則召/父杜母並以開導為利蜀之石犀沛之鄭陂兗之)¶
　　(石堰咸障水以豐民也夫操治水之筴者顧可拘/方而道哉矧范堤之築本以捍海潮今者塞石䃮)¶
　　(口築長堤最符范公始謀曰然范公堤外多民居/每受海患楊公則遷其堤包民居於堤内功徳鉅)¶
　　(矣昔翟方進壊汝南陂怨者歌曰壊陂誰翟子威/飯我豆食羮芋魁嗣來者幸無令鹽人興汝南之)¶
　　(歌/哉)¶
　　九年鹽城令楊瑞雲開射陽湖(附/)余孟麟重開射¶
<pb:KR2k0042_WYG_064-3b>¶
　　陽湖記(鹽城蔽長淮而阻於海去縣治一百四十/里為射陽湖山陽寳應髙郵興化通泰之)¶
　　(水皆匯於湖出湖入海先是湖水濴流不堙不潰/沃原膏土纚纚乎百利可興也嵗久填淤諸水叢)¶
　　(奔致無以洩水怒田廬既圮舟楫不通環湖居民/一望荒墟用是胥戚蓋三十年所矣其有捍患興)¶
　　(利者或情狃於便安或事畫於惜費迄無成功邑大/夫楊君至乃按行隠度備無遺謀因議上郡守)¶
　　(郡守上監司監司行事凡三反復而白於督府督/府以奏聞下大司空決筴之然後報可而皆不能)¶
　　(易楊君之議也楊君既受事畫地分工奉其軀與/肩負跣馳之衆同其甘苦疏濬積淤増葺頽岸蓋)¶
　　(合土木金石之工而使水得所壑經始於萬厯九/年正月凡九閲月而告成邑人士相與言曰斯湖)¶
　　(之開邑大夫之澤異時大水㪚潰瀦城邑民且阽/於危亡今庶幾流不他徙而公私家以萬計可倚)¶
<pb:KR2k0042_WYG_064-4a>¶
　　(而宮也五方之材千里之貨所不能力致者今庶/幾翼翼浮航可一息而馳至也田以水齧民故艱)¶
　　(食今庶幾禾棲於畝而可有秋也斯湖之開也大/夫之澤弗可泯也乃徵文於予而記其開湖始末)¶
　　(以告後/之君子)¶
國朝康熙十七年給事中李宗孔請修翟家壩按壩屬¶
　　山陽在周橋迤南接盱眙界長二十五里稱天然¶
　　減水溝近被衝刷漸成河港淮水徑入寳應湖匯¶
　　入髙郵嵗嵗決堤甚為漕患必築成堤岸平鋪壩¶
　　基方可過水經久不壞蓋淮黄二瀆交㑹於清口¶
<pb:KR2k0042_WYG_064-4b>¶
　　由安東之雲梯闗入海此上流之故道也黄河過¶
　　宿遷等處至白洋河與濉水合濉水漲易趨淮泗¶
　　於是治歸仁堤以束之淮水經盱眙等處至清口¶
　　又與黄之過清河者合淮水漲趨高寳於是治翟¶
　　壩髙堰古溝以束之此又上流之要害也故患濉¶
　　水南下則莫如急治歸仁患淮水南下則莫如急¶
　　治翟壩等處¶
　　三十六年奉¶
<pb:KR2k0042_WYG_064-5a>¶
上諭總漕總河㑹勘下河積水何故壅塞不能迅流應作¶
　何策盡令歸海涸出民田詳閲議奏總河桑格等會題¶
　　　疏濬各口及應牐之處次年七月¶
命廷臣㑹議開下河(詳見揚州府/)¶
　　　四十年正月¶
允總河張鵬翮請開蝦鬚沙溝等下河(附/)張鵬翮疏畧(臣/檢)¶
(上諭下查舊案康熙三十八年三月初一日奉河射陽湖/      河見有積水不得不引出歸海将串塲)¶
(皇蝦鬚沙溝一帶挑通引積水流出歸海仰見我感頌我/  上軫念民生指畫周詳下河數百萬蒼生莫不)¶
<pb:KR2k0042_WYG_064-5b>¶
(皇上如天之仁矣因前河臣于成龍未暇兼顧今臣遵淮/聖諭疏通海口黄水有歸路矣堵塞六壩開闢清口引)¶
　　　(水㑹黄二瀆合流入海矣上河漸次就緒乃親往/查勘下河見水勢漸消高原已經種麥唯興化縣)¶
　　　(形如釡底積水不能一時全消較泰州鹽城水患/尤甚臣相度形勢博採輿論高寳山陽鹽城一帶)¶
　　　(之水由射陽之蝦鬚二溝入廟灣以達於海今蝦/鬚二溝因童家營漫溢淤為平地雖有戛梁河出)¶
　　　(水但河身淺狹不足宣洩是以泛濫於興化鹽城/一帶今宜将蝦鬚二溝淤塞之處約計四十餘里)¶
　　　(挑穵口寛十丈深九尺一丈不等引水入朦朧河/以達於海高郵滚水壩下之水由興化縣安豐鎮)¶
　　　(至白駒塲以達於海今自鮑家荘至白駒八十餘/里地高水壅宜挑口寛八尺深六七尺不等引水)¶
　　　(由白駒塲入海其髙郵一溝以下見有河形一片/汪洋興化白駒牐以下暢流入海俱不須挑穵又)¶
<pb:KR2k0042_WYG_064-6a>¶
　　　(自興化車路河至丁溪由撈魚港以達於海今撈/魚港淤塞八十餘里應挑口寛八丈深六七尺不)¶
　　　(等引水入海寳應縣之水由子嬰溝老河口入射/陽湖以達於海今老河口一帶淤淺三里餘應挑)¶
　　　(口寛十丈深六七尺不等引水入湖泰州之水自/淤溪至車兒埠滔子河以入於海今滔子河三十)¶
　　　(二里被土商築壩釘樁淤塞不通宜開口寛八丈/深六七尺不等引水由苦水洋入海如此則水有)¶
　　　(去路積水可以漸消至於串塲河自泰州以至鹽/城長三百餘里多有淤淺若挑至廟灣入海商民)¶
　　　(兩便但舊例係鹽商挑浚范公堤長三百里昔人/築以捍海今已殘缺修治需費不貲應俟下河積)¶
　　　(水消後民有起/色漸圖修舉)¶
　　　雍正十年五月署總督尹繼善等議奏江南水利¶
<pb:KR2k0042_WYG_064-6b>¶
　　　事宜奉¶
旨允行(附/)尹繼善等疏(江南水利鄂禮條奏淮揚工程事/宜奉)¶
(旨令臣等詳酌定議臣等相度確勘公同籌畫查如臯之/      丁堰至豐利掘港塲河道共計程一百二十里為)¶
　　　(鹽艘必由之道其浚口自丁堰起至三岔河三十/五里俱係深通自岔河而北至豐利塲二十八里)¶
　　　(又自岔河而東至掘港塲五十里深止二尺至四/尺餘不等應請各就淺深分段増浚均俾蓄水五)¶
　　　(尺以利運行又如臯之力乏橋内起至周于溝三/十七里入泰州界之新河口至𢬵茶塲東新橋三)¶
　　　(十九里鹽河一道乃𢬵茶角斜兩塲運鹽要津兩/岸數十里民竈糧田均資蓄洩灌溉現在水深二)¶
　　　(尺至三尺餘不等應請浚深蓄水五尺糧田鹽運/受益𢎞多河既浚深新壩橋向有土壩一道内蓄)¶
<pb:KR2k0042_WYG_064-7a>¶
　　(河水外攔海潮河水大聴其由滚水壩而出海潮/大亦必過壩方入出入俱有分寸防禦更為合宜)¶
　　(又泰州之髙安場至鹽城縣境串塲河一百六十/餘里前署督臣范時繹原經  題估通身開浚雍)¶
　　(正七年改估案内僅将興化之白駒塲起至鹽城/之伍祐塲七十里開浚自白駒塲南段起至蓄安)¶
　　(塲九十餘里以水尚深通停浚在案今白駒塲南段/三里灣與前浚之河𦂳接處起至草堰塲三十餘)¶
　　(里現今水深二尺至四尺餘不等鹽運每多淺塞/仍須盤剥查草堰白駒劉荘伍祐等塲之鹽俱由)¶
　　(此運載而兩岸民竈田地亦資灌溉應請仍照新/浚之河一律疏浚又山陽縣境内舊有河二道中)¶
　　(夾沙岡其南為大沙河其北為界溝河各長七千/三百餘丈當年舟楫由此往來田畝賴以蓄洩自)¶
　　(康熙三十五年童家營堤工漫溢二河遂淤積水/無從宣洩田疇運嵗被浸查看此河實屬𦂳要亟)¶
<pb:KR2k0042_WYG_064-7b>¶
　　(應疏浚以利民生再揚州府城内城河二道又繞/城河二道皆處處委積以致揚城内外積潦莫洩)¶
　　(百貨難通查疏浚城内之河應照城外之河稍狹/而加深以資久蓄其出入水口各建單金門石牐)¶
　　(以便啓閉則/内外暢達)¶
　　　揚州府¶
　周敬王三十五年吳城䢴溝通江淮東北至射陽口¶
　　北至末口吳越春秋吳將伐齊掘江通淮按即今¶
　　自儀徵江岸北至淮安府清江浦入淮之河路漕¶
　　運水利俱賴之者也¶
<pb:KR2k0042_WYG_064-8a>¶
國朝史奭河防議(江都河渠有關於河防水利者惟運/河為大北接高郵南至大江一線漕)¶
　　(堤與河俱長而最險要者則自邵伯金家灣起北/至露筋界牌止計堤四十餘里堤以西曰上河自)¶
　　(朱家湖黄子湖迤西地勢漸高常憂旱堤以東曰/下河自堤迤東勢漸低常憂澇昔晉謝太傅始築)¶
　　(邵伯堤以界之堤以西無旱憂堤以東無澇患民/皆便之其遺愛比之召伯甘棠云至明季髙堰失)¶
　　(修翟壩冲決水勢直灌髙江此江都漕堤之所以/屢決也然患雖中於江都而所以受患之故則有)¶
　　(來源去路不僅在江都也試約而言之須分三路/治水之法可得而該矣三路者何曰上流中流下)¶
　　(流也所謂上流者高堰周橋翟壩是矣高堰宜幫/誾也周橋不可開也翟壩宜堅築也則淮水不致)¶
　　(旁洩得以全力冲出清口上而清口不淤下而高/江不溺矣再查髙堰之上有歸仁堤又宜照舊制)¶
<pb:KR2k0042_WYG_064-8b>¶
　　(實築也歸仁堤築而洪澤湖來流減半高堰翟壩/俱為易守則來源既少而上流治矣所謂中流者)¶
　　(自淮至揚運河漕堤是也舊制十里設一小牐旱/則蓄澇則洩以濟運漕以衛民田也堤西諸湖霪)¶
　　(雨非常及清江浦之上通濟牐水下與盱眙天長/髙良澗水陡發運河不能容受於是在山陽則開)¶
　　(涇河黄浦二大牐在寳應髙郵搭界則開子嬰溝/大牐在江都則開金灣三牐及新河十四里芒稻)¶
　　(河東西兩牐自邵伯至江不過三十二里洩水最/為直捷康熙年間河院王光裕又於兩牐之西開)¶
　　(牐三門亦因此地洩水最易也但金灣牐門尚窄/牐下新河孔家灣南北淤沙淺窄宜開通廣闊也)¶
　　(再將陸漫溝以北開二三大牐使運河水勢南北/分洩則蓄洩有方而中流治矣所謂下流者則范)¶
　　(堤各塲之海口是也雲梯闗在昔止為淮水尾閭/致能容受而無沙淤之患自宋神宗熙寧間黄河)¶
<pb:KR2k0042_WYG_064-9a>¶
　　(南徙黄始入淮濁流夾沙而行稍一旁決則勢緩/沙停沙停河塞愈塞愈決愈決愈塞且黄家嘴七)¶
　　(里溝相繼旁決而雲梯闗大淤正坐此病是雲梯/闗為黄淮兩水之尾閭乃第一要𦂳海口不必言)¶
　　(矣其外若山陽之廟灣海口鹽城之石䃮天妃廟/海口興化之流莊青龍橋口白駒之鬬龍港口草)¶
　　(灣之滷河口小海之小海團口泰州丁溪之龍開/港口河垜車兒之滔子壩口凡此皆所以洩堤東)¶
　　(七邑之水者也年來非不開放而究竟田廬不免/湮沒人民不免漂溺屢䝉破格蠲賑而仍不免於)¶
　　(水患者有二説焉一則各海口離漕堤俱三四百/里而遥紆迴曲折不能直達也一則下河七邑四)¶
　　(髙中窪地形如釡沿堤減牐之水譬之由釡邊而/入范公堤各塲口地勢反髙譬之由釡邊而出夫)¶
　　(水由釡邊而出則釡底之田廬已宛在深淵矣昔/興化志有云沿堤三十餘減牐之水滔滔東注非)¶
<pb:KR2k0042_WYG_064-9b>¶
　　(民田受之而焉往也又王文通云堤東下河之水/既不通江又難到海者誠有見也故運河之水導)¶
　　(之入江入海者上策也不得已而洩之下河則當/準漕堤牐口之水與各塲海口之數相等庶來源)¶
　　(去路足以相當而其中之行水河路積年淤塞尤/不可不亟為深浚者也在涇河黄浦之下則射陽)¶
　　(湖一路子嬰溝之下則鹽城舊官河一路清水潭/之下則泰廟東河一路以及興化之海溝河白望)¶
　　(河車路河邵伯之下則顔家莊楊家莊以達樊汊/及泰州西溪河并各塲之串塲河與范堤東達海)¶
　　(河路俱開通深闊則水/有去路而下流亦治矣)¶
　漢廣陵太守陳登築塘以資溉田¶
　　揚州刺史劉復開吳塘陂¶
<pb:KR2k0042_WYG_064-10a>¶
　晉太傅謝安築廣陵之邵伯堤¶
　隋大業元年廣開䢴溝引淮通江¶
　唐貞觀中李襲譽為揚州長史引雷塘水築句城塘¶
　　灌田八百頃¶
　　淮南節度使杜亞自江都西濬渠蜀岡之右疏勾¶
　　踐湖及愛敬陂以通漕溉夾陂田¶
　　元和三年淮南節度使李吉甫築平津堰富人塘¶
　　溉田數千頃¶
<pb:KR2k0042_WYG_064-10b>¶
　　長慶中復修白水蕩¶
　宋咸平初淮南轉運副使吳遵路於髙郵等處置斗¶
　　門九十蓄洩水利¶
　　熙寧間陳時開築陳公堨灌田千頃¶
　　元豐中江都縣知縣羅適濬大石湖¶
　　建炎中知興化縣黄萬頃築紹興堰¶
　　乾道中轉運司修陳公塘¶
　　淳熙四年泰州修桑子河堰(附/)呂祖謙記(淳熙元/年夏六)¶
<pb:KR2k0042_WYG_064-11a>¶
　　(月泰州本部潮大上敗捍海堰詔州與兩使者參/治維堰初作於文正范公首起海陵尾屬鹽城兩)¶
　　(縣間百餘里及是半圮於水有司繕築未幾以訖/工聞獨桑子河以南逕如臯境繚許氏荘後皆文)¶
　　(公規畧所未及春夏霖雨海汐暴興田廬冒没版/籍日耗詔以委今魏侯不以造端立始無前規撫)¶
　　(而有所憚慨然憫民病之不可宿凡上功之政令/與夫創修悉蒐悉講發命以四年十月乙酉甫半)¶
　　(月堰成其袤三十有五里其縱尋有三尺趾廣二/丈四尺積工一十有七萬郡人擁府門讙賀又走)¶
　　(書蘄記侯不能禦昔吳起引漳水以溉鄴追修西/門豹之遺利杜預將橋大河或者以商所都厯聖)¶
　　(賢而不作殆必難立二者之胥失也斯民之生理/無極而陵陸川浸之勢屢遷顓守陳迹者既不足)¶
　　(與合變至於因時建置雖由已出然前人仁心仁/聞經啓區畫之餘業蓋有以啓之矣侯於是役循)¶
<pb:KR2k0042_WYG_064-11b>¶
　　(文正公先正之源委一旦身履其跡而手賦其功/宜人樂為用能先事不惑已事不矜以興泰人之)¶
　　(長利以終文正公之遺緒以助成聖天子實邊之/大計後之為政者將於此乎考侯名欽緒厯陽人)¶
　　(莅役者海陵尉朱棣督護者知/如臯縣耿漢知海陵縣穆沂)¶
　　淳熙八年提舉淮南東路常平茶鹽趙伯昌言通¶
　　州楚州沿海舊有捍海堰東距大海北接鹽城袤¶
　　一百四十二里始自唐黜陟使李承實所建遮護¶
　　民田屏蔽鹽竈其功甚大厯時既久頽圮不存至¶
　　木朝天聖改元范仲淹為泰州西溪鹽官日風潮¶
<pb:KR2k0042_WYG_064-12a>¶
　　泛溢渰没田産毁壞亭竈首請於朝調四萬餘夫¶
　　修築三旬畢工遂使海瀕沮洳瀉鹵之地化為良¶
　　田民得奠居至今賴之自後寖失修治纔遇風潮¶
　　怒盛即有衝決之患自宣和紹興以來屢被其害¶
　　阡陌洗蕩廬舍漂流人畜䘮亡不可勝數每一修¶
　　築必請朝廷大興工役然後可辦望令淮東常平¶
　　茶鹽司今後捍海堰如有塌損隨時修葺務要堅¶
　　固可以經久從之¶
<pb:KR2k0042_WYG_064-12b>¶
　　九年淮南漕臣錢冲之言真州之東二十里有陳¶
　　公塘乃漢陳登濬源為塘用救旱饑真州嵗藉此¶
　　塘灌注長河流通漕運其塘周圍百里東西北三¶
　　面倚山為岸其南帶東則係前人築疊成堤以受¶
　　啓閉廢壊嵗久見有古來基址可以修築為旱乾¶
　　溉田之備凡諸塲鹽綱糧食漕運使命往還舟艦¶
　　皆仰之以通濟其利甚溥本司自發卒貼築周圍¶
　　塘岸建置斗門石䃮各一所乞於揚子縣尉階銜¶
<pb:KR2k0042_WYG_064-13a>¶
　　内帶兼主管陳公塘六字或有損壊隨時補築庶¶
　　幾久逺責有所歸¶
　　紹熙中淮東提舉陳損之言楚州髙郵間陂湖渺¶
　　漫宜剏堤堰以為瀦洩乃築堰自江都經高郵楚¶
　　州寳應北至淮隂達於淮鑿新河自高郵入興化¶
　　東至鹽城極於海又於揚州墟鎮剏斗門引水由¶
　　泰州海陵南至泰興徹於江所經畫甚具溉澤鹵¶
　　田百萬頃兩淮之民賴焉(互見淮/安府)¶
<pb:KR2k0042_WYG_064-13b>¶
　　嘉定中修陳公塘(附/)李孟傳修陳公塘記(真州揚/子縣二)¶
　　(十里有塘名陳公漢建安中廣陵太守陳登所築/周廣九十餘里西南所至全𨽻揚子惟東北接揚)¶
　　(之江都者僅十之二塘倚山為形獨一面為堤以/受啓閉凡八百九十餘丈岡勢峻昂環又三十有)¶
　　(六畢匯於此故渟漫涵蓄為利不貲異時公私取/給纔下其尺則已贍足淮人恃之用備不虞恭愛)¶
　　(之祠廟食弗替但中更搶攘久廢弗理芻茭障堙/嵗益淺淤頽堤斷洫漫不可考敷文錢公以郡最)¶
　　(褒擢督漕於此躬厯其所周視形便規尋利源顧/謂僚佐曰今連嵗旱暵茍有毫髮便於民者雖使)¶
　　(規剏猶不當避其勞况兹塘隠若天造豐功厚利/肇自昔人即舊以謀顧安可後耶乃具其修復利)¶
　　(害疏言於朝報可即命屬吏米任舊僚劉瑋規圖/其事量功計日度厚薄分畚築計徒庸慮材用以)¶
<pb:KR2k0042_WYG_064-14a>¶
　　(授有司募流徙之民厚其直勉使赴工衆皆樂趨/自春三月至秋八月告成總工徒凡三萬三千一)¶
　　(百一十有二舊有斗門石䃮各一嵗久缺敗不可/復據則遷其䃮少西二十大而更新之浚東西兩)¶
　　(湫以謹蓄洩與斗門之建皆仍舊址飾龍祠以還/舊觀作新亭以待臨察委官以專護守列卒以供)¶
　　(徼巡而為塘之謀益備昔信臣浚溝瀆杜母修南/陽楚相起芍陂文公穿腴口古之致本利者未始)¶
　　(不賴後之人修其廢而後乃益彰恭愛之績自建/安至今垂千三十餘年乃始因公而復興是豈偶)¶
　　(然/哉)¶
　明洪武九年詔揚州修髙郵寳應湖堤六十餘里以¶
　　捍濤¶
<pb:KR2k0042_WYG_064-14b>¶
　　永樂六年髙郵知州韓簡言州管河西接新門河¶
　　東通興化縣舊設上下二牐以時啓閉舟行甚便¶
　　今牐壊河不通且子嬰溝塞旁田皆荒蕪又減水¶
　　隂洞常閉塞其岸東田潦輙不收請俱浚治從之¶
　　成化十三年總漕都御史李裕巡河郎中郭昇重¶
　　修白塔河(附/)王嶼記畧(疏舊河二十里築東西捍/水堤四十里建通江大同)¶
　　(二牐增建土壩三夏月潮漲則由牐冬月水涸則/由壩又建減水牐五以防泛濫淺鋪五以備疏瀹)¶
　　𢎞治中儀徵縣新建攔潮牐(附/)楊一清記(𢎞治辛/酉春二)¶
<pb:KR2k0042_WYG_064-15a>¶
　　(月二十四日儀徵縣新建攔潮牐成便漕也儀徵/為漕河自前代已然我國家定都北方嵗漕東南)¶
　　(粟以供京師多由此道蓋喉襟最要地也顧漕河/之水至是當入江髙卑勢殊河易洩且涸宋嘉定)¶
　　(間守臣建白置三牐為蓄水計尋再舉廢國朝洪/武辛亥始即其地築而壩之舟之下上必車壩乃)¶
　　(達不盡剝載則不敢以舉力稍不齊舟輙壊由是/儀徵之地舸艦雲接販鬻喧闐罔利之徒萍聚而)¶
　　(蟻附居貨食力惟壩是便牐不復講矣成化甲午/巡河郎中郭君昇建議置牐四為東闕為響水為)¶
　　(中牐為羅四牐以通於江一時稱便獨妨罔利者/煽為洩水之説任耳者和之牐遂不用𢎞治戊申)¶
　　(朝廷用言者下工部檄郎中施君恕相所宜復東/闗羅四二牐廢響水中牐而新之舟復通利焉然)¶
　　(江濱無牐潮無所瀦上牐啓注不可遏於是復起/洩水之議漕運總戎郭公鋐嘗欲増置濱江攔潮)¶
<pb:KR2k0042_WYG_064-15b>¶
　　(牐或謂江濱多浮沙不果𢎞治己未冬都御史張/公敷華奉勑為巡撫總漕事有以攔潮之策獻者)¶
　　(公詢於衆揚州府同知葉君元進曰元嘗承檄董/濬河濬及江濱深七尺上黄壤無沙牐必可置公)¶
　　(曰然遂以聞即得旨乃會郭公檄葉君任其事君/受命惟謹會稽桯物卜以庚申十月八日始事度)¶
　　(地勢定造牐之規髙一丈八尺中廣二尺八寸袤/三丈翼而東西亘加袤之二爰琢爰甃犬牙相入)¶
　　(磨礱剷磢厓削砥平疊石數重以固其涯松樁櫛/比以固其底凡用物石段八千七百九十木五千)¶
　　(四百七十株板四百九十片鐵二千九百八十斤/麻一千六百七十斤篾六百十斤桐油一百斤石)¶
　　(&KR0069;二千一百三十担粳米四百八十林米三十三/石諸傭售所取直得先年濬河羡餘銀千兩有奇)¶
　　(不責辦於有司故工鉅而官不知費亦事集而人/不告勞距經始之期纔四閲月耳馮君謂牐啓閉)¶
<pb:KR2k0042_WYG_064-16a>¶
　　(宜有定規乃會劉君議視河盈縮及潮之長落啓/閉傳檄有司遵行之是嵗江河會通舟無留行揚)¶
　　(旗伐鼔通數十百艘於飲食談笑之頃比秋霖潦/浹句潮水大漲得以時洩不横決為隄堰害亦惟)¶
　　(是牐賴焉所省漕士之費嵗當若何民船商/舶所省又當若何以嵗繼嵗吁其不可量也)¶
　　嘉靖中開濬句城塘其水東南流至烏塔溝¶
　　十八年傅珮開興化縣河(附/)傅珮興化縣玉帶河¶
　　記(興化居維揚奥區地勢卑抑溪湖河塘之水皆/注焉河道膚直中無所容每雨霖霂輙復汎濫)¶
　　(田里城市蕩然為池北門勢尤峻絶諸水傾瀉而/趨澎湃百里靡所渟蓄甚非所以奠民居厚黍㮨)¶
　　(毓靈氣也昔者先王建邦設邑必觀隂陽相流泉/度隰原長策却慮以懐永圖興化若此其能靖哉)¶
<pb:KR2k0042_WYG_064-16b>¶
　　(珮為此懼乃厯郊圻渉遐邇越二期始得海子河/河形曲量宏可容可洩計決北河而通之則水遶)¶
　　(城郭環邑閭週遭流衍弗震弗騰為利大矣先旬/日謀諸耆俊僉曰是役之議百十年於兹矣軍民)¶
　　(參錯廬其上弗可以輕徙工費之資數百計弗可/以輕集盍慎諸予曰廬有值吾其償之役有貲吾)¶
　　(其勸之奚有於是乃捐俸為民先導下令經始之/邑民曰吾事也侯先之其忍重累侯爰是富不愛)¶
　　(力智不愛謀協心共事不踰月而畚鍤告終厥易/民舍地長一十七丈九尺東廣三丈六尺西廣一)¶
　　(丈九尺軍隙地長三十三丈六尺五寸東廣一丈/七尺西廣三丈七尺七寸厥鑿池長四十  丈八)¶
　　(尺五寸廣一丈八/尺深九尺五寸)¶
　　萬厯十年泰州守李裕濬丁溪海口(附/)陳應芳濬¶
<pb:KR2k0042_WYG_064-17a>¶
　　丁溪海口記(大江以北長淮以南為廣陵郡其𨽻/高寳邵伯之間諸水匯為湖者延袤)¶
　　(可百里而遥號澤國焉東則沮洳千有餘里蓋高/寳興泰四邑田賦鹽利所從出地環其中國初平)¶
　　(江伯陳公瑄因故道而疆理之北築髙家堰以障/淮之南徙使合河入海東築長堤以障湖之東注)¶
　　(使南疏入江是為東南轉漕咽喉而堤以内四郡/邑之水各循其地形髙下派分之以達於海泰州)¶
　　(故海陵郡一稱吳陵若今丁溪塲龍開港則綰轂/海陵之口而淤溪溱潼西溪寜郷及東臺河垜串)¶
　　(塲河之水所由以宣洩者也正徳己夘後稍就堙/塞然故不為害迨己已之嵗河決而南淮受之髙)¶
　　(堰堤遂圮以注湖汪洋萬頃不復辨疆邑今詔遣/重臣經畧其地修平江伯故事兩堤復還其舊然)¶
　　(水平沙積湖之髙幾與堤埒而減水之議起矣由/淮隂達邵伯就堤為牐者四十有奇湖水自是嵗)¶
<pb:KR2k0042_WYG_064-17b>¶
　　(嵗減而東注而興與秦視髙寳更若釡然内窪而/外髙其來也日積其去也日壅而膏腴沃衍之壤)¶
　　(蕩而為萑葦瀦澤之郷者垂十二年嵗壬午巡按/御史貴溪姚君士觀兼督學行部士民遮道以開)¶
　　(海口請狀累千百計御史下其事於海防兵備參/政通城舒君大猷而以屬泰州及髙寳興化郡邑)¶
　　(各守若令議有異議者事遂寢是年秋黄岡李君/裕銜命而來他務未遑毅然屬耆老而告之曰州)¶
　　(賦嵗六萬石佐縣官費而民不有田又安所從賦/也事急矣議築舍無成守土者謂何即日駕小舸)¶
　　(渉海上周覽而咨度焉至丁溪之東由姚家口迄/蔣家壩測之水可五尺由蔣家壩至馮家堰測之)¶
　　(水可三尺嘆曰此非入海故道乎而何云創始也/由壩而下五里許是為龍開港其勢漸下其望彌)¶
　　(逺測之不下百數十里而民竈田在范堤内逺不/相涉則又嘆曰此豈海潮所能至乎而胡虞鹹淡)¶
<pb:KR2k0042_WYG_064-18a>¶
　　(交侵也港而下不越一線之河非有汪洋開拓之/勢又安能受餘皇使浮海而入乎今而知所以策)¶
　　(矣無已則下流施品樁以杜舟楫之往來而馮壩/以上建石牐司啓閉使蓄水者過四尺而洩則慮)¶
　　(且萬全奈何勘議者不察而徒曰海口海口使不/逞者藉以駭貳人也歸而具其事於牘娓娓數百)¶
　　(言辨析甚剴切上之按御史按御史色動謂將親/按部則以三月發廣陵道府以下皆從至凡所議)¶
　　(建置具如李君指因會疏以丁溪白駒工并列以/請詔可於是兩郡邑畫地而治之三閲月而工竣)¶
　　(濬四尺者丈七千一百有奇濬三尺者丈二千七/百有竒夫應募者三千有奇石牐一品樁四食若)¶
　　(金皆取給兩臺贖鍰及食糧之備賑者而白駒工/在興化亦同時報成事矣蓋水自是以海為壑而)¶
　　(阡陌溝洫/井井也)¶
<pb:KR2k0042_WYG_064-18b>¶
　　十二年邵夢弼剏築髙郵東通興化各塲鹽運東¶
　　河一道堤岸北下低田盡為沃壤鹽船行人俱稱¶
　　便涉¶
　　十九年寳應縣令耿隨龍開隂隲河¶
　　二十四年江都縣令張寧於宜陵鎮築壩塞山陽¶
　　河為竇通水以資灌溉¶
　　三十三年泰州知州李存信修宜陵壩¶
　　建下河八港南岸大牐三座共九門(牐下即髙/郵芒稻河)¶
<pb:KR2k0042_WYG_064-19a>¶
　　天啓二年巡按房可壯築上下雷塘(附/)明王恕請¶
　　修復揚州水利疏畧(竊惟揚州一帶河道南臨大/江北抵長淮别無源泉止藉)¶
　　(髙郵邵伯等湖所積雨水接濟湖面雖與河面相/等而河身比之湖身頗髙每遇旱乾湖水消耗則)¶
　　(河水輒至淺澁不可行舟若將河身比湖面濬深/三尺則湖水自來河水自深雖旱乾亦不阻行前)¶
　　(項河道自南至北四百五十餘里中間除深闊不/用挑濬外其淺窄可挑濬去處尚有二百餘里約)¶
　　(用九萬餘人六十工每人日給口糧二升該用糧/米一十萬八千餘石捲埽打壩共用樁木一萬六)¶
　　(千餘根草二十餘萬束及看得髙郵湖自杭家嘴/至張家溝南北三十餘里俱係磚砌堤岸每遇西)¶
　　(風大作波濤淘湧損壊船隻漂溺錢糧人命不可/勝計况前項隄岸之外地勢頗低再濬三尺闊一)¶
<pb:KR2k0042_WYG_064-19b>¶
　　(十二丈起土以為外隄就將内隄原有減水牐三/座改作通水橋洞接引湖水于内行舟仍于外隄)¶
　　(造減水牐三座以節水利雖遇風濤可無前患若/興此役約用一萬三千餘人六十工可完每人日)¶
　　(給口糧二升該用糧米一萬五千六百餘石合用/築隄樁木五萬四千餘根草二十七萬餘束造減)¶
　　(水牐并改造通水橋洞約用甎石樁木等料并工/價銀二百餘兩又看得揚州灣頭鎮迤東河道内)¶
　　(通通泰等五州縣二千户所富安等二十四鹽塲/其間有魚鹽柴草之利在前河道䟽通之時二千)¶
　　(户所運糧船隻俱在本所修艌客商引鹽装至儀/徴每引船錢不過用銀四五分揚州柴草每束止)¶
　　(賣銅錢二三文近年以來河道淤淺不曾挑撈加/以天旱雨少河水乾斷舟楫不通魚鹽柴米等項)¶
　　(俱用旱車裝載二所運糧船隻不得囘還本所牛/車脚價迥貴柴米價髙以致客商失陷本錢運民)¶
<pb:KR2k0042_WYG_064-20a>¶
　　(難以遣日前項河道自灣頭起至通州白浦止三/百四十餘里俱用挑闊八丈深三尺約用八萬五)¶
　　(千六百餘人六十工可完每人日給口糧二升該/用糧米十萬二千七百九十餘石再看得雷公上)¶
　　(下塘勾城塘陳公塘俱係漢唐以來古蹟各有放/水闌水牐座年久坍塌遺址見存近年以來止是)¶
　　(打築土壩闌水隨修隨塌不能蓄積水利若每塘/修造板牐一座減水牐二座潦則減水不至衝決)¶
　　(塘岸旱則放水得以接濟運河以上四塘共造放/水板牐四座減水牐八座除舊有甎石外約用甎)¶
　　(石樁木等料價值並匠作工價銀二千餘兩雜工/止用各塘見在人夫不必勞民動衆臣雖無識嘗)¶
　　(詢之于衆咸以謂若將以上三件河道依前整理/庶幾舟楫疏通永無淺阻風濤之患而為往來軍)¶
　　(民無窮/之利)¶
<pb:KR2k0042_WYG_064-20b>¶
國朝許承宣請修復渠塘疏畧(竊惟一方有一方之利/害善為治者收其利而)¶
　　(絶其害伏見江北之揚州為漕運大道而揚州之/水利莫過於五塘考明永樂二年平江伯陳瑄總)¶
　　(漕全資塘水宣徳八年大旱四塘乾枯運舟阻滯/知府李貞奏專修五塘濟運成化四年侍郎王恕)¶
　　(奏發帑銀三千兩于上下雷塘勾城塘陳公塘各/築石牐水䃮以瀦水旱則由淮子河烏塔溝放水)¶
　　(入河接濟運舟其餘開濬五塘灌注長河者不可/殫述厥後湮廢不治而塘之利遂絶然其間石橋)¶
　　(梁獨存一二若能急為修復潦則瀦蓄之處而不/至于泛堤旱則灌溉之資而兼可以濟運此江以)¶
　　(北之水利不可不議舉行也淮揚徐泗之水難于/入海使五塘之利興而不為求其所歸猶非策之)¶
　　(全也臣聞近海三十六鹽塲尚有涵洞故迹今可/修葺以洩水舊制洞門自外拴海潮至則海水内)¶
<pb:KR2k0042_WYG_064-21a>¶
　　(衝而洞門自閉海潮退則海流直走而洞門自開/門閉則潮不得入而無鹹水以害田門開則河無)¶
　　(所阻而有支港以達水如是則/水咸趨海而無湮沒之患矣)倪啓祚新修上下¶
　　雷塘記(揚之塘有五曰陳公塘曰句城塘曰小新/塘曰上雷塘曰下雷塘句城為唐長史李)¶
　　(襲譽築四塘則皆漢太守陳登築也揚故以髙阜/多陵名曰廣陵西自盱泗壽春諸汊磵泉潦之水)¶
　　(越十四塘注於髙寶三十六湖五塘蓋匯諸塘以/導於湖者也揚當南北咽喉江南數千漕艘皆從)¶
　　(此飛輓而北偶當淺澁全堤一線之水勢必藉塘/之時啓以濟漕運厯考前志四月漕粟渡淮入汴)¶
　　(唐書紀之宋都汴梁嵗漕東南粟六百萬石率由/斯路至成祖定都北平罷海運跨江絶淮經河越)¶
　　(濟兼四瀆之水為漕用而是塘於分黄導淮之䇿/均有賴焉嘉靖中仇鸞首沒塘為田嗣是馮夷為)¶
<pb:KR2k0042_WYG_064-21b>¶
　　(沴而淮水湯湯而南山水由天長六合而東下率/然遇合淮不得遂其就下之性輒逆走髙寳邵伯)¶
　　(諸湖每伏秋水發西風駕浪下河千里沃壤盡化/為魚鼈之區萬厯二十年間備兵使者呉公秀御)¶
　　(史中丞郭公光復後先守揚力主復塘之議㑹工/部題奏得旨遂先復小新上下雷三塘二租一租)¶
　　(報罷自是湖水安瀾河堤不得告潰即五塘未盡/復而塘之興廢闗國家之大利大害也明矣乃謀)¶
　　(利塘民誤以除租之官塘認為子孫之世守隨修/隨決迄無已時雖經前御史康公丕揚二千石宋)¶
　　(公錦斯郭公之琮多方繕葺亦僅保小新塘如舊/而已彼上下雷塘延袤既廣竇穴滋多即有官私)¶
　　(料理但借費用不貲之説以成築舍嵗在辛酉侍/御房公奉敕按揚下車之始乃以修塘之議累數)¶
　　(年未定者特匍匐請之公公俞其請且出奉鏹二/百金以期告成事以今年二月初吉鳩工築堤約)¶
<pb:KR2k0042_WYG_064-22a>¶
　　　(上塘補築者縱計百五十丈有奇横凡三十丈有/奇舊牐衡突久樁木不堪再附因稍移於舊址上)¶
　　　(流築之下塘築土縱約百四十丈有奇横凡二十/丈有奇二牐各加闊丈餘以殺勢又照舊底各加)¶
　　　(髙一尺而牐板則可徐議蓋前此水或夜發啓閉/不時以故細人得為祟其間又水可内注而蓄洩)¶
　　　(一任其性所謂以水治水而不與之爭也未幾雨/塘䝉茸之地汪洋千頃而侍御公之濊澤著矣是)¶
　　　(役也郡邑大夫仰承公意不以責營辦於胥吏/而以重考成於師儒師儒者劉司訓世埜也)¶
　　　興化令邊之靖請修丁溪草堰小海白駒劉莊攔¶
　　　潮五牐明年湖河大漲匯流入海海潮突髙數尺¶
　　　賴諸牐堵禦而潮無内灌河流亦迅駛入海禾麥¶
<pb:KR2k0042_WYG_064-22b>¶
　　　不害¶
　　　四年修陳公塘¶
　國朝康熙九年修築江都之范公堤¶
　　　二十三年十一月初四日¶
上諭吏部尚書伊桑阿朕車駕南巡省民疾苦路經髙郵¶
　寳應等處見民廬舍田疇被水淹沒朕心深為軫念詢¶
　問其故具悉梗概髙寳等處湖水下流原有海口以年¶
　久沙淤遂致壅塞今將入海故道濬治疏通可免水患¶
<pb:KR2k0042_WYG_064-23a>¶
　自是往還每念及此不忍於懐此一方生靈必圖拯濟¶
　安全咸使得所始稱朕意爾同工部尚書薩木哈往被¶
　水災州縣逐一詳勘期於旬日内覆奏務期濟民除患¶
　總有經費在所不惜爾等體朕至意速行(恭紀運河/)¶
　　　二十五年七月初四日¶
上諭工部右侍郎孫在豐朕前因巡幸爰至江南見髙寳¶
　興鹽山江泰等處積水汪洋民罹昏墊朕甚憫之應行開¶
　濬下河疏通海口俾水有所歸民間始得耕種特發帑¶
<pb:KR2k0042_WYG_064-23b>¶
　金拯救七邑災民屢集廷議兼詢輿情允協僉謀事當¶
　釐舉兹命爾前往淮揚所屬下河一帶車路等河并串¶
　塲河白駒丁溪草堰塲等口挑濬事務專屬於爾監修¶
　爾宜往來親厯多方經畫講求源流脈絡次第興工督¶
　率帶去司官等務實心任事毋得怠忽擾害其司道府¶
　㕔州縣等官如有違玩貽誤及勢豪紳衿妄行干預包¶
　攬生事阻撓工程者指名叅奏濬過工程丈尺用過夫¶
　料數目造冊畫圖貼説具奏爾受兹專委須竭忠盡力¶
<pb:KR2k0042_WYG_064-24a>¶
　悉心區處速竣大工使海口疏通水消田墾蒸黎復業¶
　以副朕救民至意如因循怠忽虚費財力責有所歸爾¶
　其慎之故勅¶
　　　三十六年十月十五日¶
上諭大學士伊桑阿等下河地方久罹水患朕心時切軫¶
　念前命挑濬白駒岡門等口原欲使水盡通流田皆涸¶
　出今見興化泰州等州縣積水尚多田仍淹沒民生甚¶
　屬苦累著行文總漕總河親往會勘將下河積水何故¶
<pb:KR2k0042_WYG_064-24b>¶
　壅塞不能迅流應作何盡令歸海涸出民田之處一一¶
　詳閲議奏(附/)總漕桑格等奏疏(臣等看得下河為洩水/入海之區自淮安以至)¶
　　　(邵伯鎮計運河東岸共有涵洞三十處牐十座滾/水壩八座此皆運河及髙郵邵伯等湖之水由諸)¶
　　　(涵洞牐壩等口歸入射陽廣洋等湖就下流以至/白駒岡門等口入海總由下河受水之處甚多而)¶
　　　(洩水入海之口猶少是以水勢汪洋易於停蓄在/雨暘時若之年水循故道田猶無恙惟去嵗及今)¶
　　　(兩年夏秋霪雨異常諸河汎漲以致水勢洶湧通/流不及瀰漫四散而下河之高郵寳應泰州興化)¶
　　　(鹽城廟灣等處地方皆窪下均受其災興化地方/更低積水尤甚臣等謹遵)¶
諭(旨沿河踏勘詳閲洩水諸口除廟灣岡門白駒三口水/    頗暢流無容置議及興化通丁溪草堰白駒之車)¶
<pb:KR2k0042_WYG_064-25a>¶
　　　(路白塗海溝引河三道并射陽湖下海之蝦鬚溝/朦朧院道港又髙郵湖通邵伯湖之曹家灣湯家)¶
　　　(絆七節橋日今水未全消不分堤岸無由勘明必/須水落確勘再將應行疏浚情形另疏請)¶
(旨外今將臣等閲明亟宜疏浚各口及應建牐之處為我/皇上陳之  一髙郵湖之水勢宜分也查邵伯鎮南有金)¶
　　　(灣三牐牐南有金灣滾水壩一座三牐之水由人/字河入芒稻河下江其金灣壩外原無引河今議)¶
　　　(於壩外挑引河五里通人字河將髙郵湖之水引/入邵伯湖由金灣牐壩同歸人字河入芒稻河下)¶
　　　(江其人字河計長十八里見今淺窄應加挑浚又/芒稻河原有舊牐二座西牐六門東牐三門今俱)¶
　　　(損壊應加修建如是不但邵伯湖水不至下河髙/郵湖水亦可分洩而下河受益矣  一車兒埠入)¶
　　　(海之口宜開也查泰州河垜塲有車兒埠口其上/流乃髙郵漫漲之水及興化梓新河之水均至河)¶
<pb:KR2k0042_WYG_064-25b>¶
　　　(埠塲之老壩匯流於車兒埠口以致不能宣洩今/議將車兒埠口至姚子竈四十里河身淤淺應加)¶
　　　(挑浚姚子竈至苦水洋三十餘里間有河形應加/開導入海其車兒埠口老壩兩處各應建牐一座)¶
　　　(以備啓閉而泰州之民田受益矣港一丁溪入海/之口宜通也查丁溪牐口至撈魚  六十餘里河)¶
　　　(勢深通無容疏濬自撈魚港至苦水洋七十餘里/河俱淤澱若循舊河挑濬其河勢甚平不能迅流)¶
　　　(費帑無益今相度情形議於撈魚港之北就近直/挑四十里即入黄家港下海而丁溪入海之水疏)¶
　　　(通矣形一小海塲入海之口宜開也查小海塲有/一河  原係洩水入海故道年久淤塞今議於小)¶
　　　(海河口建雙金門石牐一座自牐口起至鄧家窑/計長四十里應照舊河再加挑深自鄧家窑起至)¶
　　　(姚子口計長二十里雖舊有河形然地勢紆迴宣/洩不暢今相度情形自舊河北岸鄧家窑起向姚)¶
<pb:KR2k0042_WYG_064-26a>¶
　　　(子口就近直挑十里以入舊河再自姚子口以下/將舊河挑浚十餘里會入鬬龍港入海而興化又)¶
　　　(増一洩水之道矣雖一草堰塲洩水之牐宜増也/查草堰入海之道  暢但因只有牐口一座兼之)¶
　　　(窄小上流水大不能一時宣洩常至漫溢今議於/舊牐之上添建一牐下挑月河七十丈則上流無)¶
　　　(壅阻之患矣有一運河之水勢宜分也查淮安城/南運河東岸  興文小牐一座此牐係分洩運河)¶
　　　(汎漲之水流入澗河由射陽湖下海見今澗河淤/淺兼之牐門窄狹水不暢流今議將牐門改闊并)¶
　　　(將澗河八十餘里再加深浚以洩運河之水則/運河之水不至髙郵而興化等處更有裨益矣)¶
　　　三十七年七月¶
命廷臣㑹議開下河¶
<pb:KR2k0042_WYG_064-26b>¶
　　　總漕等㑹勘得下河各州縣地方歴被水災皆由¶
　　　上源受水之處甚多而洩水入海之處甚少兼之¶
　　　各邑通水故道俱多淤澱以至泛濫横溢成此積¶
　　　水之患也今欲救此災黎舍開濬故道多分水勢¶
　　　之法别無善策是以前疏内議修芒稻河者欲分¶
　　　髙郵邵伯兩湖之水入江使不至下河也議挑曹¶
　　　家灣湯家絆七節橋者係開通髙郵邵伯兩湖淤¶
　　　塞之水路使通芒稻河以下江也議挑車兒埠之¶
<pb:KR2k0042_WYG_064-27a>¶
　　滔子河者欲使泰州所受之水由苦水洋入海也¶
　　議挑澗河者欲分運河之水流入澗河由射陽湖¶
　　下海使不至髙郵也議挑海陵溪者欲使髙郵所¶
　　受之水通岡門下海也議挑車路白塗海溝三河¶
　　者欲使興化所受之水由丁溪草堰白駒入海也¶
　　議挑蝦鬚二溝戞梁河并朦朧西首淤塞之射陽¶
　　湖者欲使髙寳興泰鹽山等處之水俱由廟灣下¶
　　海此海口為下河最窪最寛之地洩各處上流之¶
<pb:KR2k0042_WYG_064-27b>¶
　　水尤為宣暢也今臣細加覆勘與前無異毋容更¶
　　議惟是九卿會議所云江海有無倒灌之處臣等¶
　　細察各處海口以及江口皆係厯來洩水之舊跡¶
　　而臣等所議挑建諸工皆内地淤阻之河道照舊¶
　　開通使水得達於口洩之江海自無倒灌之虞至¶
　　於㑹議所云或係海口髙阜内河低窪以致積水¶
　　不能出海如照此挑浚下河積水果能入海田地¶
　　果能涸出有益民生等語臣等閲厯形勢海口較¶
<pb:KR2k0042_WYG_064-28a>¶
　　　之内河終屬低窪見在洩水而目今水勢尚在汪¶
　　　洋民間被淹田地多未涸出者皆由諸河水道澱¶
　　　塞不通之故若使前議挑浚之工一舉水得循其¶
　　　故道自必下流歸海田地自當涸出實為大有益¶
　　　於生民¶
　　　三十七年十一月十五日¶
上諭大學士伊桑阿等開濬下河民生攸繫朕為閭閻疾¶
　苦深切軫念曾命凱音布孫在豐于成龍王新命等專¶
<pb:KR2k0042_WYG_064-28b>¶
　司開濬伊等俱奏工程告竣民生大䝉利益載在冊籍¶
　存部可考人亦具在可以質詢也由今觀之止是虚糜¶
　國帑水勢並未消減田畝並未涸出所謂有益民生者¶
　果何在耶今桑格又奏當行開濬而九卿並不詳詰從¶
　前開濬諸人亦不稽考冊籍遽議准行如果此次開濬¶
　巨浸全消疆理盡復民業得濟朕於錢糧絶無吝惜即¶
　動發帑金令其興工而已至捐助事例並不宜允行即¶
　今山陜所捐銀米其事尚未明晰也若下河果如其所¶
<pb:KR2k0042_WYG_064-29a>¶
請疏鑿開濬而桑格等能必水即消田即出有裨於民¶
以身家保奏則即令開濬之御史吳甫生亦以此事條¶
奏所言甚是可將其疏并發九卿詳詢前次督濬者復¶
稽考諸冊籍然後確議以聞¶
　　四十年總河張鵬翮請開蝦鬚沙溝等下河(詳見/淮安)¶
　　(府/)¶
　　雍正九年開濬江北等處河道工程告竣¶
　　一濬烏塔溝自儀邑烏塔溝起至江都句城塘口¶
<pb:KR2k0042_WYG_064-29b>¶
　　止内髙外低自外開至塘口浚深七尺至九尺不¶
　　等共濬二千八百七丈　一濬槐子河自運河口¶
　　至下雷塘牐口止築堤開浚共濬一千八百五十¶
　　四丈　一濬運鹽河西北承揚州灣頭牐下之水¶
　　東南接通州白蒲之渠共浚二萬五千七百八十¶
　　丈有奇　一濬丁溪牐下海河串塲河宣洩要津¶
　　約共浚一萬一千一百五十四丈　一濬小海牐¶
　　下海河既浚深且建牐座并開越河一百丈共浚¶
<pb:KR2k0042_WYG_064-30a>¶
　　一萬三千四百八十丈　一濬劉莊塲青龍橋下¶
　　海河改橋為牐牐旁開越河共浚四千五百二十¶
　　丈　一濬串塲河自白駒塲起至徐家巷止共浚¶
　　一萬一千八百八十六丈五尺　一濬車路河在¶
　　丁溪塲之西共浚五千四百三十丈　一濬界河¶
　　在劉莊青龍牐之西共浚九千七百丈　一濬海¶
　　溝河在白駒塲之西即路車界河之中共浚七千¶
　　七百四十七丈　一濬澗河在淮安城外運河東¶
<pb:KR2k0042_WYG_064-30b>¶
　　岸興文閣下通河開濬并於湖口加築子堰共浚¶
　　一萬五千二十四丈　一濬河垜塲在串塲河中¶
　　道東接富安東臺等塲之水改建海道口橋　一¶
　　濬小海塲在串塲河北岸係小海海門之河建造¶
　　雙金門石牐一座　一建草堰塲雙金門石牐一¶
　　座　一修白駒塲南北中三牐得宣洩分流之效¶
　　　一改建石䃮口雙金門石牐一座在城東串塲¶
　　河北岸　一改建廖家港單金門石牐一座洩鹽¶
<pb:KR2k0042_WYG_064-31a>¶
　　　城東西塘河下注之水歸新興等塲下海之道(互/見)¶
　　　(淮安/府)¶
　　　十年五月署總督尹繼善議奏江南水利事宜得¶
旨允行(詳見淮安府/)¶
　　　　徐州府¶
　　明成化四年淮安府同知安鈍睢寧縣知縣何皥開¶
　　　湖田(附/)金銑開湖田記(睢寧有肥磽湖田與黄河/接境消長相為吞吐邑七)¶
　　　(社之民舊種二麥於其間罔知築堤捍患累嵗為/黄河湮没無所於獲遂棄置不復經理以其所有)¶
<pb:KR2k0042_WYG_064-31b>¶
　　　(易租償官不為怪近湖豪富因堰瀦水以擅魚利/民庶不以告縣令不以言郡牧無所知垂四十年)¶
　　　(於兹矣成化四年秋淮安府同知睢陽安公鈍加/意民瘼詢求以知其故適公安何君皥來知縣事)¶
　　　(意欲復我湖田公喜其忐合一委之檢勘始知頻/歳湖淤髙於黄河而黄河水不復為患矣公得報)¶
　　　(大悦召豪横者語之不悛繩之以法剗其堤洩其/所瀦輪廣共得地九百五十五頃有竒召民盡復)¶
　　　(故業自己丑至辛夘凡三嵗嵗藝麥有三穎四穎/至五穎者兩岐者不可勝計所獲視他阡陌直不)¶
　　　(啻數倍而已民用富庶何令謂安公之功大/不可無所紀述因書刻石置諸湖田之上)¶
　　　修築呂梁洪堤壩(附/)李東陽記(徐州有二洪一以/州名一以山名山)¶
　　　(名者曰呂梁呂梁之為洪有二上下相距可七里/蓋河之下流與濟水㑹於徐以違於淮國家定都)¶
<pb:KR2k0042_WYG_064-32a>¶
　　(北方東有漕運嵗餘萬艘使船來往無虚日民船/賈舶多不可籍數率此焉道此其喉襟最要地也)¶
　　(洪石獰惡廉厲虎踞劍擢陽隘隂齟中僅可下上/水勢為所束不得肆則激為飛流怒為奔湍哮吼)¶
　　(喧鬨見者皆駭愕失度巨纜弦引進不得尺寸乗/流而放瞥掠瞬迅不復措手其艱如此鉛山費君)¶
　　(仲玉以工部主事督水利於徐顧而歎曰此可以/人謀勝也乃循行洪北見其支流水所洩處舊閼)¶
　　(以束藁水至則蕩為浮梗以去㑹州縣所具藁嵗/至二十五萬以錢輸者加十有三而恒病不足則)¶
　　(又歎曰謀之不臧勞無益也乃白諸部長及總漕/都御史張公瓚平江伯陳公鋭聚徒給廩輦塊石)¶
　　(埴壤土疊為長堤百六十又五丈廣五丈而崇不/過五尺水小則迫之歸洪河用不涸大則縱之使)¶
　　(漫流其上又於堤西築壩三十餘丈以殺湍悍而/堤得以不齧又觀於東堤叢石間民困牽挽足不)¶
<pb:KR2k0042_WYG_064-32b>¶
　　(能良步乃畚瓦礫實其窪隙外以石甃之為丈四/百二十有竒又東則甃為長衢而行者亦因以為)¶
　　(利吕梁之險厯數千萬年而十去五六君于是有/竒績焉然問其役則洪夫之餘力問其費所出則)¶
　　(嵗□之贏財問其食所由致則剝載之餘粟而自/以經畫佐之未嘗責辦於有司勸假於漕士及往)¶
　　(來之商民而所奏減藁束嵗十餘萬民錢至二十/餘萬功倍而費省可為難矣初君自成化庚子越)¶
　　(三年而成西隄任滿當代民交章借君又三年而/東隄成君既報政選員外郎予友華容劉國紀亦)¶
　　(與君有宿昔適知徐州徧觀君所營作歎其績不/可無述請予記予復聞於君從子翰林修撰子充)¶
　　(者為詳乃為説曰天地之道必賴於裁成輔相然/後可以利乎民故唐虞置虞官益掌山澤佐禹治)¶
　　(水周禮以中士為川師掌川澤之名辯其物與其/利害其為制不可詳然其職固在也今漕河所經)¶
<pb:KR2k0042_WYG_064-33a>¶
　　(各有分職要害之地則委郎官以總之利病興革/惟其所任然不過水道之疏塞如所謂溝逆地泐)¶
　　(之屬不就理者則濬滌之而已矣修治之而已矣/若長慮倍力去險為夷因害以為利者詎不甚難)¶
　　(矣哉天下事固有一勞而永逸者故茍其力倍十/於舊則雖殫財利而不惜今以利校之殆不訾矣)¶
　　(然則閲厯代之險而為永久不遷之利者誠可謂/之難耶夫功不必已出惟其有益於民與世繼費)¶
　　(君者尚緝而保之則兹洪之益於國家愈大而聖/天子財成之治不為小補矣君名宣仲玉其字其)¶
　　(為放舟之㕔集夫之營市易之塲皆洪事所賴又/值嵗歉以餘粟千石賑州民六百石給漕士亦洪)¶
　　(之餘費故/附載之)¶
　　萬厯二十三年宿遷令何東鳳築羅家口新堤(附/)¶
<pb:KR2k0042_WYG_064-33b>¶
　　吳廉宿遷羅家口新堤碑記(弋陽前進士何公以/廬江才令調宿遷至)¶
　　(則治行為淮南第一下車兩稔河菑衍溢新決羅/家道口無論潢潦泥淖往來使者輪蹄陷溺人吏)¶
　　(趦趄即河伯不仁黄淮相激直走東湖田穀湮沒/遂成巨浸實宿遷一大要害也公日束帶供張使)¶
　　(者於羅家道上悵念久之乃手稿請築徧于當道/時急分黄工竟無肯報可者公奮然曰事不同民)¶
　　(心難於出令是役也害息利興正佚道使民雖勞/不怨奚俟於要費儲耶即命耆老許汝楫號召土)¶
　　(著小民各以其地之相近力之相當量出一切人/徒薪米築而隄之徑輪三十丈廣袤二十尺頂髙)¶
　　(七尺有竒肇功於孟夏甲寅卒事於仲夏辛亥莽/蒼相望長衢臥虹往來無褰裳之勞耘耔多有秋)¶
　　(之望由是郊原競勸庶民子來争相接築愈引愈/長中流望之若天塹焉嗟夫小民至愚而人享其)¶
<pb:KR2k0042_WYG_064-34a>¶
　　(利者為有徳昔蘇公之守杭也築西湖之堤以灌/湖田數千頃民咸徳之於古何公之令宿也築河)¶
　　(東之堤以衛湖田數千頃民咸/徳之於今孰謂古今不相及哉)¶
　　　太倉州¶
　宋景祐間郡守范仲淹開茜涇浦以洩水親至海濱¶
　　因設填屯兵¶
　　崇寧四年命司封員外郎李傳等疏浚婁江¶
　　宣和三年開茜涇浦自太倉斂口¶
　　隆興二年大水邑長李結濬茜涇七鴉下張顧浦¶
<pb:KR2k0042_WYG_064-34b>¶
　　淳熙元年提舉浙西常平薛元鼎開平江府茜涇¶
　　七鴉下張諸浦¶
　元至元二十四年水災宣慰朱清喻上户開浚自婁¶
　　江導水以入於海¶
　　泰定三年五月都水監僉事李居仁疏鹽鐵塘之¶
　　在城中者十月浚鹽鐵塘南北并疏導¶
　　天祐元年浚劉家港及白茅時張士誠據吳興是¶
　　役¶
<pb:KR2k0042_WYG_064-35a>¶
　明洪武三十二年修築海岸先是晉湖州刺史虞潭¶
　　於沿海築壘以遏潮衝至是因老人朱六安奏海¶
　　患工部遣官修築南抵嘉定縣界北跨劉家河長¶
　　一千八百一十丈髙一丈基廣三丈面廣二丈¶
　　永樂元年四月户部尚書夏原吉浚劉家港入海¶
　　二年冬户部尚書夏原吉復浚夏界顧浦引吳淞¶
　　江水貫吳塘繇婁江入海白茅入江¶
　　十三年冬浚太平河東至半涇闊十丈深一丈七¶
<pb:KR2k0042_WYG_064-35b>¶
　　尺¶
　　宣徳五年巡撫周忱浚顧浦及太平河¶
　　七年吳中大水秋七月&KR0275;風巡撫周忱奏請濬劉¶
　　家港¶
　　𢎞治四年濬鹽鐵塘¶
　　八年嘉定浚鹽鐵塘至婁江¶
　　十年冬工部主事姚文灝浚七鴉浦按郡志八年¶
　　侍郎徐貫濬白茅七浦龔氏考又云四年蓋誤以¶
<pb:KR2k0042_WYG_064-36a>¶
　　奏請為工期也¶
　　十一年八月通判陳暐浚鹽鐵塘自北門至七浦¶
　　嘉靖二年工部郎中林文沛檄太倉州崑山縣開¶
　　楊林河洩陽城湖水入於海開南大虞浦洩陽城¶
　　湖水入於婁江¶
　　四年水利僉事蔡乾濬嘉定等縣塘浦河港¶
　　二十四年巡按御史呂光洵濬顧浦吳塘¶
　　知州周士佐築婁江堤(附/)張寅婁江新堤記(蘇郡/屬治)¶
<pb:KR2k0042_WYG_064-36b>¶
　　(惟太倉處劇雄鎮婁江西受震澤之水震澤之水/入三江而婁江為大其南東江吳淞江今且溢流)¶
　　(矣東受海潮之水入三港而劉家河為大其北戚/浦白茅港今為圩渠矣州之西鄙東去城三里西)¶
　　(接吳塘口為里者半近郊稱險畫廬名關傳館送/迎舳艫艤泊饋運連艘賈貨滋殖遊人喧渡漁户)¶
　　(圍網田無輟耰樵無停採地為至要勢當其衝知/政君子治莫可緩其水涯舊址廣若康衢能捍水)¶
　　(患年代寖逺隄防漸壊况當湖潮二水之會波流/瀠迴驚濤悍湍走陸齧道土隨流去十且六七舟)¶
　　(隔則揭跣以登岸逼則易㕓而徙往來局促行旅/咨嗟公私病之牧守周侯士佐白於代巡呂公光)¶
　　(洵憲司敖公璠郡長范公慶悉可其議視厥庶民/有偶爾犯科情可矜疑者條為法程使分治之計)¶
　　(直而自用其財鳩工而自食其力耕夫無所徭舶/賈無所征官不為勞民不為擾不三月而事竣長)¶
<pb:KR2k0042_WYG_064-37a>¶
　　(可八百尺廣仍加舊甃石於激射之傍柱木沸奔/之下如岡如墉弗潰弗崩以遏亂流以薄江怒人)¶
　　(皆樂而利之召堰蘇堤不獨專美侯之功其永存/也哉佐斯役者湯君拱閻君儀金君江而贊之則)¶
　　(阮君/洪也)¶
　　二十五年冬十有一月新建七浦斜堰牐¶
　　二十六年冬十月巡撫都御史歐陽必進重浚七¶
　　丫塘自石橋圩至於直塘河頭塗松横涇總丈四¶
　　千五百六十有竒深一丈廣十丈至十五丈民夫¶
　　萬八千四百糜銀兩七千八百二十三計九十七¶
<pb:KR2k0042_WYG_064-37b>¶
　　日告成共工五十一萬六千四百二十八¶
　　隆慶二年巡鹽御史蔚元康等重濬七浦楊林塘¶
　　鹽鐵塘(附/)王世貞太倉州重濬七浦楊林鹽鐵三¶
　　塘記(前叅政臣淩雲翼言臣吳人頗習知吳事吳漕/地固不能當天下五十之一而嵗賦十之二)¶
　　(粟給大司農遂當天下半其農比老死不能得一/佚食日夜從事桔橰而間者水故道多閼無所灌)¶
　　(洩請一切治水委之御史於是侍御孝義蔚公元/康議治水而侍御洛陽董公堯封以按來曰是小)¶
　　(借民力而大裨之於永永余敢以自諉及會蔚公/及撫中丞巴陵謝公登之下按察使者湯公賓按)¶
　　(察使者下郡守蔡君國熙丞金君柱龍君慶雲吳/君宗吉議曰水數治不能周南畝以憂吳父老至)¶
<pb:KR2k0042_WYG_064-38a>¶
　　(煩叅政言然曩者尚書李公用大興法辟召官屬/遍四郡甚屈縣官帑不二十餘年而塞不腆丁未)¶
　　(之役臺使者以名任一倅倅以丈報至委數萬緡/水土間不二年而塞即計之今未有能用大興者)¶
　　(也然使縣官不愛食民不愛力而司役者不愛耳/目則固未有不辦治者也夫計之力取民近利者)¶
　　(田二十而夫一逺者三十而夫一計之功夫三而/丈一難者四而丈一計之食夫一而緡半計之耳)¶
　　(目則丞等請以不肖軀任三公曰善其申議議四/郡則先蘇議蘇先常熟太倉次嘉定議太倉先七)¶
　　(浦次楊林鹽鐵則為議七浦曰夫七浦綰轂常熟/之口貫太倉而東注海者也利最先於是即以元)¶
　　(年春金君任治七浦其役夫合諸七浦之傍田者/而佐以楊林鹽鐵之民凡十八日而竣為丈七千)¶
　　(二百有竒工六十一萬一千五百十九食若金者/六千一百五十有竒外創壩以距海潮費若金一)¶
<pb:KR2k0042_WYG_064-38b>¶
　　(百二十八牐一以備止洩費若金三百五十七又/拓月河以輔之工萬一千六百五十二食若金者)¶
　　(百三十七既報而謝公以遷去今中丞莆田林公/潤來曰嗚呼是余所理賦乃以勤二三子亡何侍)¶
　　(御慶陽麻公永吉以瓜代蔚公曰惟余所奉璽書/以嗣事余敢辭則會林公董公再下金君吳君及)¶
　　(倅吳君維京則復為議楊林鹽鐵曰夫楊林者横/州之北其右多阜易咽而鹽鐵故漕河也是二河)¶
　　(者太倉榦也丈各八千有竒清魚涇至吳塘顧浦/嘉定榦也丈各三千有竒出七浦壩而外者海沙)¶
　　(所沮洳不濬之即揚塵也為丈三千八百五十計/之工四萬五千食若金者五千四百有竒俱報可)¶
　　(則又以戊辰春倅吳君與金君畫地而治之其規/模大抵眎七浦其役夫合諸河之傍田者而佐以)¶
　　(七浦之民凡/三十日而竣)¶
<pb:KR2k0042_WYG_064-39a>¶
　　萬厯五年巡視下江御史兼都水利林應訓浚崑¶
　　山縣慢水港至嘉定縣徐公浦(詳見蘇州府/)¶
　　十七年春知州韓策濬七浦塘及顧門涇又濬鹽¶
　　鐵塘楊林塘¶
　　二十六年太倉州知州丁永祚濬吳塘湖川塘¶
　　三十二年太倉州知州陳隨濬湖川塘七浦塘¶
　　三十三年太倉州判官李枝秀濬鹽鐵塘¶
　　三十四年嘉定縣知縣吳道長濬走馬塘¶
<pb:KR2k0042_WYG_064-39b>¶
　　三十五年嘉定縣知縣陳一元濬虬江東小練祁¶
　　新涇¶
　　三十九年嘉定縣知縣胡士容濬北横瀝鵝艬浦¶
　　四十年太倉州知州王萬祺濬七浦塘¶
　　是年胡士容濬練祁塘馬路塘譚家浜¶
　　四十一年胡士容濬走馬塘¶
　　四十六年太倉州知州趙贊化濬楊林塘¶
　　是年嘉定縣知縣柴紹勲浚練祁塘¶
<pb:KR2k0042_WYG_064-40a>¶
　　四十七年嘉定縣知縣卓邁濬沙浦長三千一百¶
　　一十丈周家浜長一千二百一十四丈¶
　　四十八年卓邁濬温草浜長三千一百一十九丈¶
　　袁張浜長二千五百一十一丈小吉浦長七百丈¶
　　天啓元年卓邁濬走馬塘長三千九百丈¶
　　二年卓邁濬北横瀝公塘共長三千八百一十一¶
　　丈沙浦長三千一百一十一丈川沙浦長二千一¶
　　百一十一丈¶
<pb:KR2k0042_WYG_064-40b>¶
　　三年太倉州知州陳如松濬城濠長二千四百四¶
　　十三丈面闊八丈底闊六丈加深六尺詳支民七¶
　　軍三銀兩充費是年卓邁濬封家浜長三千五百¶
　　一十丈¶
　　五年嘉定縣知縣謝三賓濬新涇長二千七百二¶
　　十丈陳華浜長二千四百丈黄姑塘長一千五百¶
　　三十丈¶
　　六年謝三賓濬東練祁馬路塘譚家浜共長八千¶
<pb:KR2k0042_WYG_064-41a>¶
　　二百一十三丈有奇¶
　　七年巡撫都御史李待問檄太倉州知州劉彦崑¶
　　山縣知縣秦士奇同謝三賓㑹詳導河夫等銀貼¶
　　助民力濬夏駕浦長五千五十八丈面闊一十二¶
　　丈不等加深五尺¶
　　是年謝三賓濬吳塘長四千一百一十丈小漊塘¶
　　長一千三百丈桃木浦長一千七百丈¶
　　崇禎二年太倉州知州劉彦濬七浦塘長四千八¶
<pb:KR2k0042_WYG_064-41b>¶
　　百三十丈潞漕浜長一千六百四十丈¶
　　是年謝三賓濬雙塘長二千一十丈姑蘇浜長一¶
　　千三十丈¶
　　三年劉彦濬城濠動支民七軍三銀兩開深五尺¶
　　謝三賓濬東練祁馬路塘譚家浜吳淞所城濠泗¶
　　塘共長九千一百一十丈¶
　　四年嘉定縣知縣來方煒濬走馬塘長三千九百¶
　　丈袁長浜長二千五百一十一丈界浜長五百一¶
<pb:KR2k0042_WYG_064-42a>¶
　　十一丈¶
　　五年來方煒濬北横瀝公塘長三千八百一十一¶
　　丈段浦長八百二十一丈俞涇浦長一千二百三¶
　　十丈東小練祁長二千一百四十丈殷涇塘長一¶
　　千一百丈中心横瀝長八百一十丈謝塘長二千¶
　　一百丈¶
　　六年來方煒濬虬江長三千六百二十一丈儼儻¶
　　浦長二千二百一十一丈彭越浦長二千七百一¶
<pb:KR2k0042_WYG_064-42b>¶
　　十一丈¶
　　嘉定縣知縣萬任濬東練祁馬路塘譚家浜共長¶
　　八千二百一十三丈¶
　　兵備兼水利副使馮元颺濬太倉州城濠將民七¶
　　軍三分段派濬督令趨工軍三錢糧令泥夫徑赴¶
　　道支領其民七下項下檄署州事知縣萬任調度¶
　　支領¶
　　九年巡撫都御史張國維檄太倉州知州錢肅樂¶
<pb:KR2k0042_WYG_064-43a>¶
　　修湖川塘¶
　　十七年太倉州知州朱喬秀重濬七浦塘¶
　　嘉定縣知縣錢黙浚鹽鐵塘顧浦吳塘練祁直城¶
　　之西環南北及城中河(附/)侯峒曾治河記(東吳水/區邑宅)¶
　　(海堧以殿厥疆土内承洪川原泉之所自出外卬/江湖之流以股引為陂澤塘浦其水細而繁環紆)¶
　　(以弱上流以閼潮納沙出之不力壤輒墳衍嵗殺/水道什之一下流以竭憂水也於閼憂旱也於竭)¶
　　(先是厯數百十年無大議鑿濬者吏囂囂高坐不/事事前之人憚其勞且咎也以竢後之人曰前積)¶
　　(是吾何恤焉既害之也又利之每議役其地之緩/急也畔道之逺邇也誣工之衆寡匿而役之勞逸)¶
<pb:KR2k0042_WYG_064-43b>¶
　　(也畸以是雖大作將必無成其小成也財詘力勯/而人不得一日之利水則如故嗚呼民其不生已)¶
　　(乎嵗甲申錢侯黙始來問疾苦竟首議河以其冬/浚鹽鐵塘其明年春疏顧浦次吳塘次練祁直城)¶
　　(之西環南北次及城中河播導得序視役必躬必/親而厥田之家𨽻卒無一跡焉其畚挶必良其楗)¶
　　(防必堅其□□必齊笤礫筊土必潔以完其表必/準其繩必平其期㑹必疾其深廣衡縮之功必核)¶
　　(凡是者咸躬親之力於是萬夫嗷嘑雷斤雨臿日/咫月仞往往不待期而畢為地凡五為道里凡一)¶
　　(百三十有奇訖月六而為日八十有六其為工凡/一萬八千五百十有奇功既水於是乎大出延道)¶
　　(平陸艨艘歘凑農賈競賀酌酒歡喜餫夫榜人唱/歎而如志蓋百十年童顔兒齒之叟未或見也烏)¶
　　(虖可以觀政矣其時省而功倍其費儉而利侈其/水復故道而民不擾其民力盡而不癉且怨賞醲)¶
<pb:KR2k0042_WYG_064-44a>¶
　　　(罰薄大蠲其祿而民用歌樂入其境者觀斯/流也則侯之為政其所用心舉可知也已)¶
　國朝順治三年濬鵝艬浦袁長浜張家浜陳涇¶
　　　五年濬東練祁泗塘¶
　　　六年濬新涇陳華浜雙塘彭越浦俞涇浦¶
　　　七年濬溫草浜小練祁吳塘徐公浦¶
　　　九年工科給事中胡之駿請濬劉河以洩巴陽之¶
　　　水奉¶
旨允行(附/)吳偉業論開劉河(夫劉河者婁江入海之口也/禹貢曰三江既入震澤底定)¶
<pb:KR2k0042_WYG_064-44b>¶
　　　(震澤者太湖三江者淞江婁江東江也必三江入/而震澤始可底定則以東南之水太湖不足以受)¶
　　　(之而用大海以為歸也案令甲三江淤塞起六郡/人夫挑濬夫淞江婁江其地在蘇松兩郡而起六)¶
　　　(郡人夫者則以三江所受之水非一郡之水而三/江所救之田亦非一郡之田也今劉河塞矣太倉)¶
　　　(嘉定沿河腴産皆化為石田焦土不可復耕則其/患在兩邑為尤切然兩邑之所資者獨有灌溉耳)¶
　　　(若夫宣洩之不通其害之逺且大有百倍於灌溉/者不可不察也今即以崑山常熟之近者觀之其)¶
　　　(田瀦為巨浸以彼隄堰圩捍之防非不力也塘浦/涇瀝之流非不疏也害且彌甚則以劉河之塞扼)¶
　　　(之於口也且非獨此也前此冬月水涸今冬月水/不涸矣前此一年旱一年水今連年大水矣湖氿)¶
　　　(溪泖泛漲之勢日増而其民不得已迺争尺寸之/地晝夜與水相持以益其怒萬一澤腹太滿挾五)¶
<pb:KR2k0042_WYG_064-45a>¶
　　(六月之淫潦衝齧奔潰則漕賦於何而出民生於/何而救故劉河之應開不待再計而決者也雖然)¶
　　(所以開之之道其難有五而小者不與焉一曰議/費夫以七十五里之河而人工物價又百倍於往)¶
　　(年此其費非可以數計而臆度也東南為財賦重/地誠慨然發帑金截部餉捐數十萬金錢於洪流)¶
　　(之中而為民生建不世之績此在公卿大臣之謀/畫非草野之中所可揣摩而想望者也其次則責)¶
　　(之六郡譬如一人之身血脈扞格不通必其頭目/手足聯絡呼應而疾乃可治顧人情各私其已而)¶
　　(又各為其郷今以崑山常熟之人督以治河其田/之稍髙者曰我無所事河也其田之低窪者曰我)¶
　　(田在水底尚用力於數十里外之劉河哉數十里/如此况於嘉湖之三四百里者哉雖然此其人未)¶
　　(覩治河之利也使其人覩治河之利則茍非併心/合力其功何由而成也語曰愚民可與樂成難與)¶
<pb:KR2k0042_WYG_064-45b>¶
　　(慮始然則為此者惟有於紛紜異論之際直以身/當之而有所不顧如此則費集費集而事易辨矣)¶
　　(故曰議費之難也一曰度工夫地方興一大役須/其工力寛然有餘俾公私煩費咸出其中而事乃)¶
　　(可就非可據尋丈之溝約其分寸層累而計者也/今姑以土方之法算之劉河七十五里里一百八)¶
　　(十丈是長一萬三千五百丈也河面狹則易塞海/忠介以十五丈為率今縱不能及額在十丈不可)¶
　　(復減土方之法上下四旁各一丈曰一方是十萬/五千方也使其深一丈而又五尺則此五尺者舉)¶
　　(前數折而計之又六萬七千五百方也雖然此乃/就河身言之也河之口乃有隂沙令河通而沙尚)¶
　　(為之梗則渾潮之入者退必緩弱淤泥不去河即/旋塞耳如欲疏而去之則必用巨艦纜大海中木)¶
　　(犁鐵齒櫛爬澇掃隨風潮上下是若有鬼神焉非/全藉人力者也不則避其漲口别鑿東南一道入)¶
<pb:KR2k0042_WYG_064-46a>¶
　　(海勢必穿城堡犯村落置斗門築堤岸其事又至/重不敢輕議也故曰度工之難也一曰派夫約畧)¶
　　(開挑之例以十五工開一方分段之例以十里分/一段省計之例以一月開一程就一里算之其廣)¶
　　(十丈其深一丈五尺得二千七百方則四萬五百/工也工程一月是每一夫分三十工矣統計一千)¶
　　(四百夫一月可開一里積算一月之中若開十里/則當用一萬四千夫矣他若車戽有夫樁壩有夫)¶
　　(搭厰主爨有夫一切轉移執事之人不在此數夫/沿河之地至磽瘠也一旦聚幾萬人於其間物價)¶
　　(騰踴將何以支惟有貯粟數百石官為之主糶準/其工力而給之以粟庶公私上下可以不困故曰)¶
　　(派夫之難也一曰銷田向者以河為田而其民已/受無窮之累今者以田為河而其民又失有形之)¶
　　(利則謂之何曰否否凡民之有蘆蕩者必其有老/田者也河開則民之老田盡熟彼不喜田之熟而)¶
<pb:KR2k0042_WYG_064-46b>¶
　　(惜此蘆蕩哉則又有疑之者曰蘆政自有專管衙/門設令上請而所司堅持中撓則奈之何曰兩邑)¶
　　(之税收之公家甚少也茍興此役當捐數十萬金/為之以為不大費者不大利耳豈在區區兩邑之)¶
　　(蘆税耶所患開河之初丈量不清冊籍不立其後/衙門吏胥之生事者今日一查明日一勘是又一)¶
　　(重糧矣不可不慮也且其中有永捐之税有暫免/之租夫永捐者河身開去之田所不必言者也其)¶
　　(暫免則以七十餘里之河開二十萬方之土其積/之也廣矣其壊田也多矣即岡身髙仰種之仍可)¶
　　(薄收亦必三四年後農民以漸鋤鈀纔堪播種故/曰銷田之難也一曰定法郷耆塘保開二三里陂)¶
　　(渠尚有賣段緩挑需索科擾之弊而况於劉河乎/故為之算土以正其界為之立長以總其成為之)¶
　　(編號樁以量其淺深為之打水線以平其闊狹為/之設接挑之擔以節其勞為之表堆泥之處以警)¶
<pb:KR2k0042_WYG_064-47a>¶
　　(其惰法如是備矣猶未也官吏之踏勘文書之催/督預定其制錢糧之支放物料之領辦審擇其人)¶
　　(故曰定法/之難也)¶
　　十二年太倉州知州白登明因婁江塞開鑿朱涇¶
　　自東濠至和塘起由界涇石婆港湖州塘楊家浜¶
　　南瀂漕東出江口旁濬北瀂漕至茜涇之新塘延¶
　　袤六十餘里(附/)陳瑚新劉河記(𢎞治初割三邑壤/建州治維時徳㝢)¶
　　(天覆隂陽交和生息涵煦百五十年物盛而衰蠧/生其中百務庋閣農政不理既丁變革綱維縱弛)¶
　　(狼貪鼠竊因縁盤踞民怨作讐國有大恐忽一日/白公登明至廉而劌仁而有體櫛垢爬癢與民更)¶
<pb:KR2k0042_WYG_064-47b>¶
　　(始凡舊令之不如古者悉罷之首清徭賦嵗省里/甲金以萬計鈎致大憝殱之於市月朝十五懸法)¶
　　(郷遂申孝弟之教立保甲興社學風俗丕變頌聲/大作公以為未足乃召諸生而諏之曰予奉職守)¶
　　(土幸無獲戻於父老子弟雖然田賦重民生蹙辛/苦墊隘無所控告其無乃有慙徳且聞之地廣大)¶
　　(荒而不治此亦士之辱也於是顧君士璉披圖考/志畫策進曰水利者農田之本劉河者三江之一)¶
　　(劉河之議且數十年然役大力艱不潰於成竊謂/東有朱涇可以代之厥便相埒公然其言即以其)¶
　　(任任之令甫下難者蠭起公不為動乃鳩聚徒衆/立表刻期授之以法罔有掛漏公單騎周巡賞罰)¶
　　(其用命不用命者踰月而報績濬河五十里廣為/丈者五深一丈有五尺用民工三十六萬有奇謂)¶
　　(之新劉河云此一役也蓋公之真實心誠信於國/人又知人而善使之故能調一州之夫建百世之)¶
<pb:KR2k0042_WYG_064-48a>¶
　　(利拯鄰邦之溺成全吳之安非偶然而已也嗚呼/民命至重帝徳好生雖時有升降俗有因革而吏)¶
　　(能養人謂之勝任野多曠土是為溺職亘古迄今/未之或改當夫有明之盛也夏忠靖周文襄諸公)¶
　　(絡繹道途問民疾苦䟽滌三江百川歸壑及其衰/也朝廷以水利為閒官有司以治農為迂務災祲)¶
　　(疊告膏澤不通烟火蕭條公私交涸興亡治亂之/故縱曰天命要有人事焉俛仰今昔可為啜泣者)¶
　　(也是用作詩銘之永久不獨贊揚仁政亦俾後之/為牧者急所先務而毋替前人之功也其辭曰夏)¶
　　(周既徂水道湮塞潦則為魚暵乃龜拆農愁於原/婦歎於澤不謀同辭劉河是亟設官擾民財又誰)¶
　　(出三年不成道旁築室賢哉我公獨有憂之政通/人和與衆諏之諸生士璉抱圖來前劉河之北朱)¶
　　(涇在焉東迎潮汐西釃湖川疏以代之其利百年/惟斷乃成毋惑衆言乃相形勢乃定猷畫世業出)¶
<pb:KR2k0042_WYG_064-48b>¶
　　(資穡人出力歡聲雷動畚鍤雲集湯湯者流浸潤/衍溢用民之勞二十五日公心如水公才如龍昔)¶
　　(漢本始亦有白公穿渠溉田人頌其功以今况古/詎曰不同婁人苦饑公始飫之婁人苦寒公始被)¶
　　(之既富方穀/以禮莅之)¶
　　十四年巡按御史李森先用太倉州知州白登明¶
　　議開劉河中段鹽鐵河起石家塘止(附/)白登明開¶
　　婁江説(財賦闗乎農田農田闗乎水利自劉河塞/而邑之東南皆成石田岡身之水倒注西)¶
　　(北是髙低俱困也甲午夏&KR0275;風駕潮沸溢無歸木/棉淹盡予拊膺曰是予過也易曰窮則變變則通)¶
　　(通則久昔禹開三江鑿斷岡身曾何因襲且古今/異宜不當别開新道稍代婁江之任耶適顧生士)¶
<pb:KR2k0042_WYG_064-49a>¶
　　　(璉策濬東朱涇繪圖以進曰此十年之所究思婁/民之所想望也有四大益焉救本邑旱潦一也洩)¶
　　　(鄰邦泛濫二也通東南舟楫三也開㢲方形勝四/也予覽厥源委西起於至和塘東盡天妃鎮旁及)¶
　　　(茜涇市貫穿數支以成全河或仍舊迹用疏或創/新道用鑿長六十里約計萬丈縱横界至咸就條)¶
　　　(理於是受幹河協濬之規斟酌派段絶泥頭包攬/之弊給食佃夫銷各圩實田以杜規避照魚鱗號)¶
　　　(冊以免賄藏革塘長舊例而私耗可省開新様河/尺而虚冒無庸别難段易段之繁簡均坐區客區)¶
　　　(之勞逸分督則有層級稽工則有標記以及立段/分程賞勤罰惰測深量闊堆築開挑纎悉臚列懸)¶
　　　(諸國門民遂刋木伐荆負鋤荷畚以待既役夫四/至疾於風雨蜂屯蟻聚萬衆齊施長河蜿蜒不日)¶
　　　(而就予每十日一巡一巡而工有其五再巡而工/有其八三巡而功已竟矣創見之舉遂克有濟蓋)¶
<pb:KR2k0042_WYG_064-49b>¶
　　　(用東南之民疏東南之河固其素願而又倣范希/文遺意當農隙饑荒勸田主出粟田夫用力既役)¶
　　　(既賑故功倍焉若夫開江之任乃人與/數相需有其候焉予有志而未逮也)¶
　　　康熙十年巡撫馬祜請浚劉河¶
恩准開劉家河淤道二十九里建牐三座(詳見蘇州府/)¶
　　　雍正五年十二月二十日奉¶
旨據范時繹奏稱太倉州鎮洋縣士民僉稱境内劉河鉅¶
　工已䝉發帑開浚而七浦一河原係民田沾獲其利今¶
　願照依舊例業主給食佃户出力不敢再費帑金等語¶
<pb:KR2k0042_WYG_064-50a>¶
朕思君民原屬一體民間之生計即國計也倘遇國用¶
不敷之時勢不得不資藉於民今國家財用充足朕為¶
地方畫萬世之利不惜多費帑金興修鉅工養育百姓¶
若仍用民力以辦公事非朕本心也况小民効力工程¶
或致荒其本業而又不免官吏之督催煩擾朕心實為¶
不忍著將范時繹所奏士民捐助之處停止仍動用公¶
帑辦理並將朕旨徧行曉諭州縣士民等當體朕愛養¶
元元之心於工程告成之後加意照看嵗嵗疏濬俾地¶
<pb:KR2k0042_WYG_064-50b>¶
方永受其益則勝於目前之趨事赴工多矣¶
　　六年户部議覆郎中鄂禮條奏近海諸河並設立¶
　　犁船混江龍以疏積沙¶
　　九年開濬江南蘇松常鎮等各屬境内河道工竣¶
　　　海州¶
　宋天禧四年淮南勸農使王貫之導海州石闥堰水¶
　　入漣水以溉田¶
　　　通州¶
<pb:KR2k0042_WYG_064-51a>¶
　宋紹熙中淮東提舉陳損之言楚州高郵間陂湖渺¶
　　漫宜剏堤堰以為瀦洩乃築堰自江都經高郵楚¶
　　州寳應北至淮隂達於淮鑿新河自髙郵入興化¶
　　東至鹽城極於海又於揚州墟鎮剏斗門引水由¶
　　泰州海陵南至泰興徹於江所經畫甚具溉澤鹵¶
　　田百萬頃兩淮之民賴焉(互見揚州府/)¶
　明嘉靖中泰興縣令朱箎濬馬橋河¶
　　泰興縣令許希孟濬通泰河¶
<pb:KR2k0042_WYG_064-51b>¶
　　萬厯十年築范公堤浚串塲支河(附/)凌雲翼疏(維/揚)¶
　　(古稱沃壤而地形高下大海環其東諸湖繞於西/所賴堤厚河通斯田地可耕民竈俱利自范堤坍)¶
　　(壊高寳堤亦衝決不守其中大小支河所在淤塞/於是以髙寳興泰四州縣為壑而洩水無路民竈)¶
　　(罷於昏墊矣臣等躬親勘視度地形探水勢其治/之之道有二惟疏上流使入江洩下流使入海沿)¶
　　(漕堤一帶之水為上流沿范堤一帶之水為下流/如西引邵伯湖之水轉南至新安湖復東入運河)¶
　　(至芒稻河入江有餘則聴其直洩不足則引以濟/漕則上流疏矣如牛灣河姜家堰廟灣為三大海)¶
　　(口引各支河東會於串塲河北㑹於射陽湖俱入/海則下流洩矣而興化之堂子鎮戴家窑海溝河)¶
　　(白駒三十團竈則牛灣河之支河也黄土溝皂角/溝至岡門登瀛橋河則姜堰之支河也安豐鎮至)¶
<pb:KR2k0042_WYG_064-52a>¶
　　(清溝灌鋪則廟灣之支河也其河垜塲至白駒塲/一帶阻淺尤甚又河東一帶舊係糧鹽大河洪水)¶
　　(衝決河身與岸相平故水不循軌而淤溪秦漳艾/陵葑子諸河之水北渰民田億千萬頃處處俱當)¶
　　(挑浚俱當經營惟是工有先後勢有緩急今將范/堤數十里先行修築使外潮不得入串塲支河六)¶
　　(七道盡行䟽浚使内水有所出果蓄洩利便積水/可消則海口不開亦可如支河既通之後水患如)¶
　　(故即并開海口/置牐以備蓄洩)¶
　　萬厯中泰興縣令馮渠建天井河¶
　　天啟間如臯令李衷純建石䃮於江中¶
國朝康熙六年開濬暇思港¶
<pb:KR2k0042_WYG_064-52b>¶
　　乾隆元年濬通州呂四等塲河長二萬六千八百¶
　　八十四丈五尺¶
　¶
　¶
　¶
　¶
　¶
　江南通志卷六十五¶
