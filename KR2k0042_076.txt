# -*- mode: mandoku-view; -*-
#+TITLE: 江南通志
#+DATE: 2015-08-24 22:41:08.174368
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷七十六
<pb:KR2k0042_WYG_076-1a>¶
欽定四庫全書¶
　江南通志卷七十六¶
　　食貨志¶
　　　徭役¶
　周小司徒之職均土地以稽其人民而周知其數上¶
　　地家七人可任也者家三人中地家六人可任也¶
　　者二家五人下地家五人可任也者家二人凡起¶
　　徒役毋過家一人以其餘為羨唯田與追胥竭作¶
<pb:KR2k0042_WYG_076-1b>¶
　　(周禮/)¶
　　鄉大夫以嵗時登其夫家之衆寡辨其可任者其¶
　　舎者國中貴者賢者能者服公事者老者疾者皆¶
　　舎以嵗時入其書(周禮/)¶
　　載師凡民無職事者出夫家之徵(周禮/)¶
　　閭師凡無職者出夫布(周禮/)¶
　　均人掌均人民牛馬車輦之力政凡均力政以嵗¶
　　上下豐年公旬用三日中年公旬用二日無年公¶
<pb:KR2k0042_WYG_076-2a>¶
　　旬用一日凶札則無力政(周禮/)¶
　　章氏曰三代役法莫詳於周周禮伍兩軍師之法¶
　　此兵役也師田追胥之法此徒役也府史胥徒之¶
　　有備此胥役也比閭族黨之相保此鄉役也有司¶
　　徒焉則因地之美惡以均役有族師焉則校民之¶
　　衆寡以起役有鄉大夫焉則辨民之老少以從役¶
　　有均人焉則論嵗之豐凶以行復役之法(文獻通/)¶
　　(考/)¶
<pb:KR2k0042_WYG_076-2b>¶
　漢初因秦法月為更卒已復為一嵗屯戍一嵗力徵¶
　　三丁倍於古(三才考略/)¶
　　髙祖四年初為算賦民年十五而算出口賦至五¶
　　十六嵗而除二十而傳給徭役亦五十六而除(三/)¶
　　(才考略/)¶
　　武帝天漢間顧役有七科一吏有罪二亡命三贅¶
　　壻四賈人五故有市籍六父母有市籍七大父母¶
　　有市籍於時力役之繁不減秦時(三才考略/)¶
<pb:KR2k0042_WYG_076-3a>¶
　　昭帝中顧役有三品一卒更二踐更三過更至平¶
　　帝時始定賦從田役從丁之制(三才考略/)¶
　唐太宗初立租庸調法凡男子年十八以上給田百¶
　　畆其八十畆為口分播種禾黍嵗輸粟二石謂之¶
　　租其二十畝為世業課種桑麻嵗輸綾絹二丈綿¶
　　三兩非桑土輸布二丈五寸麻三觔謂之調用民¶
　　之力嵗定役二旬閏加二日不役則收絹三尺謂¶
　　之庸(三才考略/)¶
<pb:KR2k0042_WYG_076-3b>¶
　　肅宗時更為夏秋兩稅法畢省諸租庸調雜徭名¶
　　目(三才考略/)¶
　　代宗廣德二年勅天下戸口委刺史縣令據見在¶
　　實戸量貧富等第科差不得依舊籍帳(文獻通考/)¶
　　宣宗大中九年詔以州縣差役不均自今每縣據¶
　　人貧富及役輕重作科差簿送刺史檢署訖鍊於¶
　　令㕔每有役事委令據簿科差(文獻通考/)¶
　宋初以衙前主官物以里正戸長鄉書手督課賦稅¶
<pb:KR2k0042_WYG_076-4a>¶
　　以耆長弓手壮丁逐捕盜賊以承符人力手力散¶
　　從官給使令(三才考略/)¶
　　熙寧間行保甲罷耆戸長壮丁(三才考略/)¶
　　元祐間復耆戸長壮丁仍行保甲法(三才考略/)¶
　　紹興間役法有三曰顧役曰助役曰免役寛剰(三/)¶
　　(才考略/)¶
　　乾道間行義役令民量家厚薄隨户役多寡輸金¶
　　買田遇當役者以田給之按宋之役法獨衙前為¶
<pb:KR2k0042_WYG_076-4b>¶
　　最重蓋衙前主典庫蔵官物有折耗責令賠償往¶
　　往用是破家熈寧中州郡有衙前越千里輸内庫¶
　　金七錢而司吏又留難至踰年不得歸神宗㢘得¶
　　大傷之議變法於是王安石議以為漢世宰相之¶
　　子然且戍邉今宜隨人戸田産多寡之數以差次¶
　　出錢顧貧民以充役名免役錢其市籍商販單丁¶
　　女戸及品官僧道之流舊無役而出錢者名助役¶
　　錢其足用顧直之外寛増一二分以為水旱賑恤¶
<pb:KR2k0042_WYG_076-5a>¶
　　備者名免役寛剰錢其始行也官有錢以顧役民¶
　　輸錢而得息一時稱為良法其後州縣多增科率¶
　　免役之錢日多則民病又官所顧募之人皆無賴¶
　　市姦不畏刑罪則官亦病於是司馬光又議顧役¶
　　五害不若復差役而於役中之繁重如衙前等項¶
　　則量其費而官取雜色錢少助之役可平也詔從¶
　　其議然差法久廢版籍漫滅輕重無準田多者或¶
　　以倖免貧者奔走不息又苦吏科率漸廣乾道中¶
<pb:KR2k0042_WYG_076-5b>¶
　　金華松陽民汪灌等首倡義度其縣中衙前里正¶
　　之役長短相覆一嵗費三十萬乃自實其貲為三¶
　　等令縣中各實其貲定著役之差次於籍衆割田¶
　　若干畝為公田以其粟佐當役者役先後視籍田¶
　　多寡差等異日戸有升降則衆議而進退之名曰¶
　　義役行之三十年俗大歡洽郡守呂芾上其事號¶
　　其鄉曰循禮里曰信義自是所在皆仿行之(三才/)¶
　　(考略/)¶
<pb:KR2k0042_WYG_076-6a>¶
　元初州設坊正鄉設里正都設主首專辦稅事後改¶
　　為季役其次有貼役雜役以糧多者為役首其次¶
　　為貼役其雜役則弓手祗候禁子㪷子曳刺鋪兵¶
　　船夫防夫馬夫鹽車織染匠雜造匠(三才考略/)¶
　　泰定間行助役法(三才考略/)　(附/)松江府教授余¶
　　卓助役田記略(江浙所轄四道田土之廣錢糧之/夥賦役之重莫過於浙西然歸附)¶
　　(之後科征文冊散失殆盡催納稅糧止憑鄉司草/冊以致弊倖不一延祐五年議行助役之法浙西)¶
　　(亷訪使言今州縣差徭上戸萬畝不過差充里正/下户田不滿百未免定為主首至賣田畝鬻妻子)¶
<pb:KR2k0042_WYG_076-6b>¶
　　(而後止如今之計令有田百畝之上者出田助役/為便至治二年令各縣正官親詣鄉保就與各處)¶
　　(耆宿人等斟酌彼中輕重物力多寡該出助役田/糧數目坐落條段主户花名開申每嵗儲蓄推舉)¶
　　(信義之家以充里長掌管牧租助役輪流相沿交/割不許有司干預攢造印冊三本一解省一存府)¶
　　(一責付里正仍嚴行設法闗防華亭上海二縣照/勘到二縣人戸助田一千四百六頃三十一畝八)¶
　　(分九釐該米六萬三千五百四十四石二斗六升/五合推舉里正邵正三秀等二百四十三名掌管)¶
　　(收租助役既已造冊闗防合令於本處置立石碣/明白鐫記條段四至字號備細數目以防移換埋)¶
　　(沒之/弊云)王艮上海縣坊正助役義田記略(上海之地/阻江而濱)¶
　　(海至元間易鎮為縣市舶司在焉故商賈駢集民/物繁庶服役者猶未病其後舶移東浙㕓氓日減)¶
<pb:KR2k0042_WYG_076-7a>¶
　　(而坊正之役始為病矣於是邑之耆老相與謁鄉/望萬戸費公而議焉公謀於衆相率有力者驗其)¶
　　(力之上下而差等之各輸幣買田若千畝嵗收租/若干石以為助役田而公所輸尤夥田在縣之廿)¶
　　(五保其議約則本保里正嵗掌其租入以給坊正/之費坊正嵗集衆議公選有幹局者二人以董之)¶
　　(上不失公家之務而下可以緩民力斯亦捄弊之/權也既成乃謀勒石以告於後期於永久而無斁)¶
　　(云/)¶
　明洪武初定役法驗田出夫田一頃出丁夫一人不¶
　　足一頃者以别田足之名曰均工夫(三才考略/)¶
　　尋編賦役黄冊以一百一十户為里里分十甲曰¶
<pb:KR2k0042_WYG_076-7b>¶
　　里甲以上中下戸為三等五嵗均役十嵗一更造¶
　　一嵗中諸色雜目應役者編第均之銀力從所便¶
　　曰均徭他雜役曰雜泛凡祗應禁子弓兵悉簽市¶
　　民毋役糧户按銀力二差俱有定數銀差者以差¶
　　編銀不復顧役也力差者派與銀數自當顧役悉¶
　　聽其便非於所編之外縦民過取也(三才考略/)¶
　　簽㸃糧長以賦稅闗國重計選殷實戸充糧長督¶
　　其鄉租稅多者萬石少者數千石部輸入京間召¶
<pb:KR2k0042_WYG_076-8a>¶
　　見問疾苦稱㫖者輒拜官(三才考略/)¶
　　永樂間編簽馬頭按暫借南方百姓買馬當差過¶
　　二年仍著土民買馬更替回来(三才考略/)¶
　　正統間巡撫侍郎周忱設法馬頭解戸於秋糧義¶
　　役米内取辦起解(三才考略/)¶
　　景泰間給事中白瑩言各處将京官之家編作水¶
　　馬驛站等役請照洪武中例凡京官本戸雜派差¶
　　役一概優免從之(三才考略/)¶
<pb:KR2k0042_WYG_076-8b>¶
　　天順間巡撫都御史崔恭倣前巡撫侍郎周忱遺¶
　　法編定均徭按周忱法将鄉都通縣排年里長編¶
　　成定次一應差役每石出銀一兩輪當一年歇息¶
　　二年酌量輕重多寡朋合造冊在官猶如車輪而¶
　　胥吏無那移之弊百姓便之後知府汪滸編作上¶
　　中下九則之法胥吏得上下其手至是崔恭以長¶
　　邑老人之請照忱舊制均徭按均徭之法一按冊¶
　　籍丁糧一覈人戸上下稽冊籍則富商大賈免役¶
<pb:KR2k0042_WYG_076-9a>¶
　　而土著困覈人戸則官吏里胥輕重其手而小民¶
　　益困二者交病然專論丁糧庶㡬古人租庸調之¶
　　意時議以舊編力差銀差之數當丁糧之數難易¶
　　輕重酌其中役以應差里甲除當復者論丁糧多¶
　　少編次先後曰鼠尾冊按而徵之市民商賈家殷¶
　　足而無田産者聽自占以佐銀差役以稍平¶
　　成化間從刑部主事袁潔議令沿河州縣雜辦正¶
　　徭出十之二按潔議自通州抵儀徵沿河人民編¶
<pb:KR2k0042_WYG_076-9b>¶
　　定夫甲拽送官船晝夜不息請令沿河州縣雜辦¶
　　正徭但出十分之二餘派不當夫役之處¶
　　𢎞治間應天巡撫朱瑄奏減内府供給南京科道¶
　　等官公差諸役各衙門坐派及運送人夫等項詔¶
　　從之¶
　　巡撫都御史魏紳奏准以馬價編入秋糧項下徵¶
　　解各驛買補馬匹著為令¶
　　正德間御史黄正色奏免夫役八事從之一均甲¶
<pb:KR2k0042_WYG_076-10a>¶
　　役二處鋪戸三革鋪長四均鋪舎五省夘酉六革¶
　　夫役七均雜役八禁豪横¶
　　嘉靖間知府王儀靖立法編簽糧解照田多寡為¶
　　輕重凡大小差役總計其均徭數目一條鞭徴充¶
　　費雇辦役累悉除¶
　　隆慶間蘇州知府蔡國熈詳定南北運櫃收倉兌¶
　　等役並五年一編與十排里役各别挨輪每遇編¶
　　期核造虎頭鼠尾冊簽㸃以田多寡定差輕重¶
<pb:KR2k0042_WYG_076-10b>¶
　　御史錢嶫奏免通州派養種馬從之(附/)錢嶫疏畧¶
　　(查得洪武年間取勘地土派養馬匹揚州府所屬/州縣養馬處所每兒馬一匹額編田二百畝騍馬)¶
　　(一匹額編田三百畝免納稅糧為養馬之費通州/海門勘係三面瀕江一面邉海中復係運鹽河通)¶
　　(十場不宜養馬故無派俵馬亦無免征田糧永樂/年間六安州災傷赴告時撫按以江北例視之遂)¶
　　(令通州每兒馬一匹簽一十丁騍馬一匹簽十五/丁暫替領養聽候解俵臣生長其地實目見地鹻)¶
　　(水鹹草木不服雖稱種馬並不産駒瘦損倒死十/嘗八九一經買補之期動至傾家賣子買自他鄉)¶
　　(不數月間瘦死賠買又復如前及至起解赴京備/用馬匹百無一選每年部司文移不過行令征價)¶
　　(前往北方産馬去處收買解俵費用不貲艱苦萬/状是通州民獨受養馬之害朝廷未嘗獲通州一)¶
<pb:KR2k0042_WYG_076-11a>¶
　　(馬之用也又查得徐邳豐沛等州縣亦派有地養/馬亦因地方災傷告申巡撫奏蒙除豁准将種馬)¶
　　(變賣與備用折色銀兩遞年征解民賴以蘇昔年/本州判官喬琪史立模等具奏各蒙命下部司未)¶
　　(見議處亦以六安州申奏替養已久難以復歸又/恐他處比例耳但照通州差役繁難江海潮為患)¶
　　(數倍於前而馬不額設與江南相同他處自難比/例伏覩嘉靖六年二月十三日詔書内開應天府)¶
　　(所屬論丁養馬近因備解駒小每年止解備用馬/價今通州地方與應天府接壤且更南下鹹濕過)¶
　　(之伏乞矜念窮隱一視同仁或照海門縣先年奏/准事例一體除豁或照徐豐等處事例每年通征)¶
　　(折色銀兩交納如不得已其備用馬匹仍照舊将/應養馬匹人戸赴北方産馬去處收買解俵本色)¶
　　(不缺其折色銀兩亦照舊解納不缺止将種馬免/養略倣徐豐等處事例種馬倒失者免其追補見)¶
<pb:KR2k0042_WYG_076-11b>¶
　　(在者變價解部則國家未嘗少一馬欠一錢而海/濱困窮脫不時賠買之苦受無窮蘇息之恩矣)¶
　　巡撫都御史海瑞将均徭均費等銀不分銀力二¶
　　差俱以一條鞭徵銀在官聽候支解按一條鞭法¶
　　十甲丁糧總於一里各里丁糧總於一州縣州縣¶
　　總於府府總於布政司通計一省丁糧均派一省¶
　　徭役於是均徭里甲與兩稅為一凡一縣丁糧畢¶
　　輸於官官為簽募以充一嵗之役小民得無擾而¶
　　事亦易集然糧長里長之名罷而其實存諸役仍¶
<pb:KR2k0042_WYG_076-12a>¶
　　至復簽農民法行十餘年規制頓紊不能盡遵行¶
　　也¶
　　隆慶三年巡撫都御史海瑞革報府城附郭總甲¶
　　於十排年挨日輪充¶
　　萬歴間巡撫胡執禮更定徭里貼役革除里夫(附/)¶
　　松江林景暘上巡撫胡執禮書(竊惟江南賦役甲/於海内而敝郡蕞)¶
　　(爾僻壤列為雄望頻年以来供億繁苦既無不盡/之力不竭之財矣閣下嘉惠地方欲更定徭里貼)¶
　　(役盡革力差里夫使第輸銀於官而無所與誠百/世良法然因謂民即多出財以紓力庸何傷愚則)¶
<pb:KR2k0042_WYG_076-12b>¶
　　(以為未可夫均徭特衙前一役其餘收頭催辦解/運尚多也里甲以供祭祀賓客官府之需而民間)¶
　　(不時徵索自若也貼役以贍北運而夫船耗辦及/解户之費又數倍也今計三者之征約六萬兩已)¶
　　(當他省上縣之賦矣在官之額一成難變恐今日/加編既定異時即閣下身在其位灼知其害而有)¶
　　(不能議減者是財之出於民一定而不易者也而/又不能保其不増若夫奸胥猾吏視有司之所不)¶
　　(便下片紙之令在官者復轉而在民易易耳是力/之不出於民非一定而不易者也而况将不止於)¶
　　(一變至於時勢之舒慘國用之緩急又非意料所/能盡也閣下計目前之多循良而不虞異日之無)¶
　　(不肖習於聖朝之休養而不念時㑹之有更張愚/竊以為遇矣且夫雇便於差自古誌之而昔人猶)¶
　　(以為年年出費户戸徵錢此雖熈豐士大夫一時/僻論而閣下今日不可不念及於此也毫釐之所)¶
<pb:KR2k0042_WYG_076-13a>¶
　　(益者視若甚輕而敲撲之所増者無限一年之敲/撲其原皆起於毫釐嵗嵗之敲撲其根又起於一)¶
　　(日更法之始得不慎乎閣下誠欲利民當省在官/之用而不當増在民之供當深思其費之所由寡)¶
　　(而不當徒講其費之所從出狂瞽之言惟閣下勿/罪而採擇之則德意終遂而闔郡受無疆之賜矣)¶
　　巡撫都御史徐民式題准均役紳衿限田優免餘¶
　　俱一體當差役分上中下三則以田多寡為差(附/)¶
　　徐民式疏略(按呉中之役除一切里排小役艱辛/萬状者無論如櫃收倉收南北兩運)¶
　　(有終嵗拮据始得竣事者有水宿風飡皸皴道路/貲空産竭流落他鄉甚而血杖淋漓公庭疲曳查)¶
　　(盤逼迫獄底羈監三年五年尚未得息肩者蓋因/隆慶年間呉中大户創立官甲自辦自比自收自)¶
<pb:KR2k0042_WYG_076-13b>¶
　　(兌未幾巧詐百出弊竇紛然有倚官甲為避差之/窟而詭寄者有通錢神於猾胥之手而花分者有)¶
　　(寄荘而圖優免者有故官而仍濫免者相沿積習/牢不可破而長民之吏莫能究詰夫總計一縣之)¶
　　(田止有此數此増則彼減官户之田日増民户之/田日減故縣中一遇編差上户不足㸃及中戸中)¶
　　(户不足㸃及朋戸於是豪門子弟倚勢人僕方且/坐擁良田耳不聞役而彼甕牖貧民反出死力以)¶
　　(代大户之勞費此情理之難通也該職等嚴行道/府縣清查自科甲以至一命謹遵照㑹典厚加優)¶
　　(免似無不協其餘限外田畝及有詭寄花分寄荘/故官概不容隱匿無論官民盡數照田編役以甦)¶
　　(積/困)¶
　　通州凌東都奏准竈民田地照糧一體當差(附/)凌¶
<pb:KR2k0042_WYG_076-14a>¶
　　東都疏略(通州僻處海濱與金沙西亭等六場地/壤相接界限分明一切竈蕩供煎鹽課)¶
　　(例不起差如另買民田則與民間一體當差嘉靖/十八年風潮淹入鹽場巡鹽題准嘉靖二十年以)¶
　　(前所買民糧共一千四十石俱作租田免其差徭/派民替當二十年以後買者不為例此民間初刼)¶
　　(也萬歴九年以嘉靖二十年後竈買民田轉賣竈/者共五百二十石亦作租田免其差徭派民替當)¶
　　(此民間中刼也至十一二年竈戸又欲将竈戸中/下糧一千六百石盡行蠲免此民間一大刼也本)¶
　　(州奉例丈田除竈蕩軍屯不丈量外概州實該田/一萬三千頃内竈户實該田三千九百餘頃此據)¶
　　(各竈自報之數也本州奉例均糧除竈蕩軍屯不/起科外每科糧一石一斗四升内竈户該糧四千)¶
　　(五百餘石此據竈冊實征之數也本州清查軍竈/民籍坍江之遺糧與無田之浮糧共該四千餘石)¶
<pb:KR2k0042_WYG_076-14b>¶
　　(均通洒入槩州見田之内内竈户坍糧八百餘石/浮糧并賣出者七百餘石此照鄰縣諸場之事例)¶
　　(也豈豪竈将見買實田抵補坍江之數承認虚糧/規避差徭夫竈混民田為租田是欲享無差之田)¶
　　(差不在竈則在民矣竈捺虚糧為實在是欲掌無/糧之田糧不在甲則在乙矣州民屢經赴告而竈)¶
　　(户恃富倚强上通下徹捺案不行是以不得不奔/赴闕庭上瀆宸聽伏乞下部議覆勅行改正不惟)¶
　　(一方生靈得少甦醒而歴年/祖宗之版籍亦不致混亂矣)¶
　　都諫張貞觀請定徐州里甲夫差部議従之(附/)張¶
　　貞觀疏略(自民間苦里甲而後有條鞭之法是條/鞭之行所以甦里甲之困也然固有已)¶
　　(征鞭銀而復役里甲者亦有限年頭役名色依然/照舊簽派私貼無算者業已征其銀而復役其身)¶
<pb:KR2k0042_WYG_076-15a>¶
　　(是民昔之所苦者一而今之所苦者二也臣謂既/已改行鞭法即當悉去見年其間有重差如提鎖)¶
　　(甲首走遞馬匹之私幫等數俱應派之合境不應/幫之里甲臣嘗為令又備知擾民之最大者無過)¶
　　(均丈與審鞭均丈一次其費可抵半嵗之糧審鞭/一次其費可抵半嵗之差蓋假升合而肆索求指)¶
　　(報丁而恣漁獵里書積態萬不能免故也審派之/期俱應以五年為則以此年而審即以此年而派)¶
　　(将原派之數揭示民間照此的數登入繇票人給/一張以便照數算納庶上省一分之擾則下省一)¶
　　(分之費小民皆知徭糧之/數影那飛詭之弊可絶矣)¶
國朝順治十四年江蘇巡撫都御史張中元禁革首名¶
　　糧長并縣歇倉歇蠧役¶
<pb:KR2k0042_WYG_076-15b>¶
　　康熈元年江蘇巡撫都御史韓世琦飭行均田均¶
　　役嚴革經催(附/)户科柯聳疏略(竊惟任土作賦因/田起差此古今不)¶
　　(易之常法但人户消長不同田畝盈縮亦異所以/定十年編審之法則役隨田轉冊因時定富者無)¶
　　(兔脫之弊貧者無蚉負之憂勞逸適均輸将恐後/法至善也臣五年里居每見官役之侵漁差徭之)¶
　　(繁重不一而足其源總由於簽㸃之不公積弊之/未剔今前冊已滿目下編審届期此小民身家利)¶
　　(害之闗亦胥役張牙吮血之㑹也若不徹底更張/痛除宿弊何以拯民困而垂永久乎以臣聞見所)¶
　　(及約略五端謹一一陳之一里甲田畝之額數宜/均也查一縣田額若干應審里長若干每里十甲)¶
　　(每甲該田若干田多者獨充一名田少者串充一/名其最零星者附於甲尾名曰花户此定例也所)¶
<pb:KR2k0042_WYG_076-16a>¶
　　(以各項差役俱係里長挨甲充當故力不勞而事/易辦獨蘇松兩府名為簽報殷實竟不稽查田畝)¶
　　(有田已賣盡而仍執里役者有田連阡陌而全不/應差者不特十年之中偏枯殊甚至年年小審那)¶
　　(移脫換叢弊多端田歸不役之家役累無田之戸/以致貧民竭骨難支逃徙隔屬務期)¶
(嚴勅撫臣通行兩府及今大造之時必期田盡落甲役/    必照田務将本區之田均役本區十甲倘本區田)¶
　　(多則派入下區按田起役不得憑空簽報以滋賣/富差貧之弊庶㡬均役而民便矣一花分子戸之)¶
　　(積弊宜清也夫里甲十年一定田多者簽里長田/少者為花戸固矣浙省各屬有富民串通本里冊)¶
　　(書每於編審之年揑立鬼户分洒田數則田數既/已無多重役便易脫漏及至臨審缺額反将貧民)¶
　　(瘠産亦復串立應充是田多者以花分而得缷擔/田少者反以愚實而應重役今後各縣審役悉照)¶
<pb:KR2k0042_WYG_076-16b>¶
　　(上屆榜冊其一應推收必驗實有絶賣兌契方許/分戸如並無戸丁詭立花户者查出其田入官冊)¶
(國朝書與本人依律治罪一詭寄之陋規宜懲也寡部/    優免則例原照品級之大小派免丁糧之多)¶
　　(覆止免本身丁徭将優免丁糧悉應停免則紳衿/庶民久已一體當差矣但查前冊定自順治八年)¶
　　(時從科臣劉顯續之疏止准免其雜辦不得濫免/正賦致累小民所以進士舉貢生員猶有各立的)¶
　　(名或書職銜名曰官户儒户凡雜項差徭量行豁/免至於正額糧賦各自照規完納但因雜差繁苦)¶
　　(未免有親族人等冒借户名希圖倖免以致紳衿/名下之田半皆影冒且有鄉紳物故已乆生員學)¶
　　(冊無名并寺觀香火上司書承亦皆各立戸名公/然討免各差今番造冊務将紳衿的名之田另造)¶
　　(一冊達部存案倘仍借戸入冊将田入官加等治/罪一冒籍之立戸宜禁也紳衿即有本色止免本)¶
<pb:KR2k0042_WYG_076-17a>¶
　　(身丁徭况係隔屬豈宜冒免即或鄰近各邑間有/置買地畝亦當編入民里一體應差乃江浙陋習)¶
　　(竟有隔省鄰縣並無寸土偶有親識往来便爾揑/立冊名冒籍之客户日多本地之充役更苦今編)¶
　　(審之時凡有隔屬仕宦另立户名希圖免差者本/縣據實申報應嚴行處分一冊書之買充宜革也)¶
　　(江浙各縣每於經制吏書之外每里各有冊書一/名或號里書或稱扇書專司書算似不可少然此)¶
　　(輩乗大造之時各出頂首銀若干買定里區移甲/換乙諸弊皆出其手更有衙門積棍名曰歇家買)¶
　　(充數里每年包納錢糧額外私派俱屬歇家掌握/甚至收愚民之額課而臨比不完包富役之差徭)¶
(勅行而散派各户盤踞難革積蠧萬端請止許本里公/    撫臣将歇家嚴檄革除至各縣冊書)¶
　　(報誠實無過精於書算者專管推收書算等事是/革蠧除奸之本也户部)¶
<pb:KR2k0042_WYG_076-17b>¶
　(題覆通行/)¶
　　六年總督郎廷佐飭禁武進縣迎春鄉科派雜差¶
　　婁縣知縣李復興行均田均役法諸邑皆倣行之¶
　　(附/)沈荃均役成書序略(婁邑自均役以後流亡復/歸荒蕪日墾鄰邑外省相)¶
　　(繼取法父老猶慮善政難久取李侯均役法刋為/成書冀垂永遠沈子浙闈竣事父老以書見示而)¶
　　(俾為叙沈子曰善政之行上下皆知其便無煩贅/詞矣所慮世俗昧於均役之義而議其無役且以)¶
　　(為師心而不法於古請為正告之夫三代之役軍/旅土功而已夫子所謂使民以時王制所謂嵗不)¶
　　(過三日皆此役也井田廢而兵民分兵久無預於/民若夫築城浚川則計田出費以供其事如近日)¶
<pb:KR2k0042_WYG_076-18a>¶
　　(呉淞之役豈非至均者哉若議里役不設則古之/鄉長里正本非役也周之比長里宰皆下士閭胥)¶
　　(酇長皆中士旅師鄙師皆上士黨正縣正皆下大/夫州長則中大夫此命官也豈役也哉漢去古未)¶
　　(遠故亭長鄉嗇夫聽獄訟收賦稅皆有禄秩張敞/朱邑朱博薛宣之流由此至卿相隋人欲以鄉正)¶
　　(理五百家獄訟李德林謂鄉官治民恐徇私不便/唐時此意未冺故栁宗元言有里胥而後有縣大)¶
　　(夫有縣大夫而後有諸侯有諸侯而後有方伯連/帥是里胥與連帥貴賤雖殊而皆為天子任理民)¶
　　(之責者也未聞有比較鞭笞破家亡身者也唐末/大亂朱温王建楊行宻王潮孫儒朱宣朱瑾齊克)¶
　　(讓之流以大盜建節所用守令皆其麾下健兒視/民如仇而用之日新由是鄉里之職大為民困此)¶
　　(亂世厲政豈古所謂役哉五代因循至宋未改或/差役或雇役或義役皆能困民然弊則改之初無)¶
<pb:KR2k0042_WYG_076-18b>¶
　　(定轍元時賦最輕故役亦輕而民多富明室賦重/縣令催科難徧故分編里甲使之催賦俗名為經)¶
　　(催是役之設為催賦設也賦辦則役舉矣今均田/之法家自催賦無不辦之賦即是無不舉之役豈)¶
　　(必辦賦之法嵗破數百家嵗斃數百命而後謂之/役哉向之有役有不役故見其役今也無人非役)¶
　　(故不見其役若遂議其無役此正如切和羮而别/索鹽梅多見其不知味也若謂今之法非古夫救)¶
　　(弊奚拘於古乎且又無古可依如以周漢唐為古/則改役為官分郡縣之權無追呼之苦民固願之)¶
　　(而勢不可得也以宋為古則雇役歟差役歟義役/歟宋已不能自定而今奚法也以舊役法為古則)¶
　　(嵗破數百家嵗斃數百命仁人君子奚忍言之若/謂以田從人為非則向者以人從田圃蠧圖書為)¶
　　(政而官與民交受其害今之以田從人業户自為/政而官與民交受其利將従其官民交利者乎抑)¶
<pb:KR2k0042_WYG_076-19a>¶
　　(必従其交害者乎若慮自此以後田畝散亂難稽/此易事耳各圖有魚鱗細號册令冩一本送縣兼)¶
　　(令業户田多者各冩一本向因每圖止有一冊秘/不示人故飛洒那移大為業户之患今使每圖數)¶
　　(本則人人皆知細數而弊端永絶何患田畝難稽/哉惟荒地未有定屬然察荒使者方詳加稽核靡)¶
　　(濫靡遺若入告而得邀寛恤大幸不然而均之闔/郡亦不及百分之一耳或慮小人憾不得逞隂謀)¶
　　(梗壞然去嵗憸壬以利誘縣令俾言變法法不可/變而令以墨抵罪專欲難成違衆不祥人亦知之)¶
　　(不敢妄動矣况今部院大臣監司守令皆仁明愛/民帡幪於上賢父老恪守成法於下行且徧此法)¶
　　(於呉越間雖百世可也至吾郡従来役法之積弊/與李侯均役之良法詳家賁園所撰碑記及余均)¶
　　(編要略舊序/中兹不復贅)¶
<pb:KR2k0042_WYG_076-19b>¶
　　七年清河縣知縣請除里長立甲長以辦一甲差¶
　　糧(附/)邑人胡應華碑記(淮之清河昔日議廢之小/縣也治當極衝民疲奔命)¶
　　(土濱黄淮日見衝蝕故桑田為滄海者什之七户/口耗去者什之九其有不去以見户包逃亡以一)¶
　　(甲包一里以一人包一甲公私上下轉相負累因/而俱逃究其所由則里長之故也强有力者先去)¶
　　(貧弱者後逃田地抛荒白茅無屋黄淮之濱化為/鼉宅蛟宮人烟屋廬但於湖市蜃氣中髣髴見之)¶
　　(而欲以地丁糧鞭應付差徭問之水濱者求之里/長胥徒托為責成實則利其無證擠之去耳去而)¶
　　(欲敲無髓欲剜無肉征比無人官民賠累故歴年/清民有相率而告廢之議也頃周公世連来令清)¶
　　(河知積疲之由痛哭陳情於上臺推原所以負累/里長在於逃鞭水糧之田因革去里長止用排年)¶
<pb:KR2k0042_WYG_076-20a>¶
　　(名為甲長分辦差糧輪用一甲長在/縣應官每月週而復始民以為便)¶
　　十三年布政使司慕天顔請立均田均役定制(附/)¶
　　慕天顔疏略(臣惟則壤定賦各有應輸之科征而/計畝當差始無偏枯之病累江南州)¶
　　(縣每里為一圖每圖有十甲此歴来額定之賦役/也乃民間貧富不等所有田地多寡不齊若田多)¶
　　(至數十頃而占籍止一圖或窮民僅有田幾畝而/亦當差於一甲是豪戸避役缷累小民而隱占之)¶
　　(弊生矣又或貧民苦累不堪将本名田地寄籍於/豪强戸下以免差徭而詭寄之弊生矣又或蠧胥)¶
　　(奸里覘知小民不諳户役之事包當里遞替納錢/糧代應比較而包攬之弊生矣種種弊端皆因賦)¶
　　(役不能均平之故夫均田均役之法通計該州縣/田地總額與里甲之數将田地均分每圖若干頃)¶
<pb:KR2k0042_WYG_076-20b>¶
　　(編為定制辦糧當差田地既均則賦役自平此法/自科臣柯聳條議婁縣故令李復興行之最為得)¶
　　(宜松民至今稱便蘇松等屬倣照均編但民間田/地賣買不常每遇編審之期必應推收過割恐有)¶
　　(積蠧乗機眩惑有司變亂成法則貽害無窮嗣後/推收編審請照均田均役聽民自相品搭充足里)¶
　　(甲之數不許多田少役則隱/占詭寄包攬諸弊可以永清)¶
　　十八年總督阿席熈請禁革儀真縣雜差¶
　　二十三年總督于成龍禁革里排(附/)碑記略(里役/之設)¶
　　(原屬明季陋規設立里長編為十甲而一甲之中/立排年一人輪年充當催辦似乎任輕役小而奸)¶
　　(豪恃頑抗納每累墊賠於是經承有費差役有費/科派雜項有費以及站櫃修倉解餉兌漕種種有)¶
<pb:KR2k0042_WYG_076-21a>¶
　　(費大半入官胥之橐而小民傾家敗産甚且流離/死徙矣更有劣衿蠧棍包攬代充議貼銀一二百)¶
　　(兩不等此輩竟爾中飽且包納錢糧多勒耗費不/肖官吏倚為腹心指一派十通同分肥故鄉愚視)¶
　　(里役為畏途而衿蠧以里役為生涯也夫充當里/長之累不過一里一人猶係一家哭而經蠧包當)¶
　　(魚肉花戸則係一路哭矣年深嵗久長此安窮前/已通行禁革并頒限串之法令花戸自封投櫃完)¶
　　(即給串歸農如有抗欠始行摘比一應錢糧并漕/鳯米豆悉令官征官解永禁里排催交領解之弊)¶
　　(但此法利於民而不利於貪墨之官吏利於急公/之良民而不利於包攬之棍蠧再行嚴示刻石立)¶
　　(碑永永禁止此後如有仍踵陋習/者本官即行嚴參胥役立拏處死)¶
　　二十八年江蘇巡撫都御史湯斌檄免義租項下¶
<pb:KR2k0042_WYG_076-21b>¶
　　撫院書役公費¶
　　儀徵縣知縣馬雲升詳定合府照糧派差¶
　　二十九年桃源縣知縣姜友之請倣照清河縣例¶
　　嵗助夫役部議報可¶
　　五十七年儀徵縣知縣陸師清核單夫積弊(附/)清¶
　　單記略(儀邑地介江淮斥鹵沮洳土地瘠而生齒/繁其民皆舎本而逐末且衢通數省水陸)¶
　　(舟車差徭絡繹額設夫馬疲於奔命官不能應遂/取辦於民視其貨物多寡行戸肥瘠給單認差輸)¶
　　(錢應役名曰單夫牙餉例不著於正供縣官解府/主其出納以雇募應差即周禮市㕓之征宋時王)¶
<pb:KR2k0042_WYG_076-22a>¶
　　(安石所行雇役錢是也至康熈甲寅年經費不支/以此項充正餉而徭役無辦仍以單六里四應差)¶
　　(既征其賦又役其力加以蠧胥包攬催頭指公科/斂單民始大困矣康熈丁酉師下車咨訪疾苦即)¶
　　(禁革迎接長夫復不惜百日之勞逐單釐剔按户/查差瘠者減之肥者増之逃亡故絶者除之毋攙)¶
　　(奪毋朋充每户印發牌帖懸於其門應輸單夫牙/餉書之於牌行以類聚單以類分其銀令民自封)¶
　　(投櫃凡單頭小催從前借名侵蝕者槩行禁革又/皇木皇竹寡婦進京牽輓等差預借庫銀應付輸)¶
　　(餉時令民每差附投錢一文於櫃有不足則官自/補苴又舊例隔嵗一濬運河單民苦之查漕艘過)¶
　　(儀嵗額一千六百餘載鹽艘循環往来嵗額數千/餘載乃集紳商公議挑費商輸其六單里民各輸)¶
　　(其二去其大甚單民之苦庶少甦矣夫事茍利於/民當亦後之君子所樂於舉行者也今将以徵去)¶
<pb:KR2k0042_WYG_076-22b>¶
　　(因單民之請謹書而勒之/石康熈戊戌三月日記)¶
　　雍正元年總督查弼納嚴禁混簽丁差(附/)江浦縣¶
　　碑記略(雍正元年江淮興武二衛領運千總董撫/遠等詳請将黄快三則間竄等丁一併編)¶
　　(查簽運時督院查黄快三則閒竄等丁與屯丁雖/皆明季各衛食糧操軍然快丁者當時分撥領駕)¶
　　(黄快差船故名快丁因不識水性每丁貼銀三錢/雇人代駕至)¶
(聖朝定鼎革除各丁糧米仍征快丁銀兩閒丁者乃明/    李衛所世襲後裔因無差使於順治十三年間分)¶
　　(為上五錢中三錢下二錢三則納銀故名三則閒/丁竄丁者乃從前革運歸農旗軍亦納竄丁銀兩)¶
　　(至於領運之屯丁不惟不納銀兩且有贍運屯田/即江興二衛屯丁無田贍運者支領駕運錢糧則)¶
<pb:KR2k0042_WYG_076-23a>¶
　　(多於外衛向来有領運掛欠及死亡事故先儘本/户屯丁内殷實簽頂如無殷實堪簽方准於别戸)¶
　　(簽頂總在屯丁戸内並無簽及黄快三則閒竄之/例蓋屯丁之内豈少殷實祗縁經簽運弁賣富差)¶
　　(貧因及黄快等丁欲為添出生涯至運丁之視領/運為畏途者以接頂疲丁船隻或代賠遺下漕欠)¶
　　(及透支錢糧或代賠造漕船其累已多又有經支/旗丁為幫之霸将合幫丁船應支錢糧總歸一人)¶
　　(支領銷算其下領運諸人知每船支給之數者猶/不致盡為侵扣若新簽領運之丁不知名下應領)¶
　　(若干任其侵扣随意付給以致漕運之費不敷變/産賠墊即間有略知其數者經支旗丁又揑造浮)¶
　　(費開銷二三年間殷實之丁亦成貧丁矣此簽選/之實弊也縁此批發江糧蘇糧兩道查議作何立)¶
　　(法於屯田戸内秉公簽選剔除賣富差貧更名復/運之弊再運丁支給錢糧時應令衛升逐船具領)¶
<pb:KR2k0042_WYG_076-23b>¶
　　(到道該道按名親給本丁自領勒石嚴革經支漕/蠧以免侵扣其革運疲丁遺欠應賠之項照例著)¶
　　(落原丁追賠不得混勒新丁承認仍刋給新丁應/領一切錢糧易知單票則殷實之丁亦不視領運)¶
　　(為畏途多方規避矣至該弁等不思剔弊反将納/賦黄快等丁一併編查簽運壟斷之謀深可痛恨)¶
　　(并合嚴加申飭兩道奉此/轉行到縣合行勒石永禁)¶
　　九年總督尹繼善禁革江寧里圖貼差(附/)尹繼善¶
　　牓文(為釐定里圖派貼永蘇民累事照得上元江/寧二縣地當省㑹每圖按甲輪當糧户派幫)¶
　　(陋費整萬盈千名為大貼小貼由耒已久皆係猾/里奸胥互相勾結恣肆侵漁從前雖屢經禁革皆)¶
　　(未能正本清源條分縷析至今公私交混上下因/循本署部院恨積弊之未除憫小民之受累悉心)¶
<pb:KR2k0042_WYG_076-24a>¶
　　(確核徹底清釐其必需實費酌量存留一切濫費/全行裁革即不得已之公事亦皆設法承應不許)¶
　　(復取之里民亦不許復取之縣書以免因端藉口/院司道府㕔各衙門書役舊有縣役餽送陋規亦)¶
　　(一概全革以防舊弊復萌此番立定章程務期實/力遵守爾糧長吏胥須知法在必行行期必力切)¶
　　(勿陽奉隂違自投法網爾無知百姓切勿受人愚/弄自損脂膏所有應存應革條款開列於後曉諭)¶
　　(城鄉仍刋木牓豎立縣前倉前垂之永久毋違食/應存項下一該縣户書經管冊籍文案紙張飯)¶
　　(等項在所必需應准每圖貼銀四兩計六十五圖/共貼銀二百六十兩其餘全行裁減  一本圖管)¶
　　(冊每年查造額征銀米細冊紙張飯食等項在所/必需應准每圖貼銀二兩計六十五圖共貼銀一)¶
　　(百三十兩其餘全行裁減燈一縣令為親民之官/據報衣箱馬踏看堂扛擡  籠火把支更等項每)¶
<pb:KR2k0042_WYG_076-24b>¶
　　(日約需夫十名每名雇值三分應准每圖貼銀一/兩六錢六分零計六十五圖共貼銀一百八両)¶
　　(以上三款每縣共存輪年大貼銀四百九十八兩/  應革項下一全革漕糧南米貼費上元縣銀二)¶
　　(千九百餘兩江寧縣銀三千九百餘兩米一千二/百餘石查漕糧南米聽花戸各自赴縣完納其應)¶
　　(交之費已經定有章程極為省減不許混入大貼/里長重價包交  一全革上元縣代交南豆之弊)¶
　　(查南豆原係正供應聽花戸赴縣自納不許混入/大貼包交  一裁革江寧縣冊書浮費銀九百一)¶
　　(十兩寧一全革里歇貼費上元縣銀二千二百餘/兩江  縣銀一千六百餘兩查花戸完糧隨處住)¶
　　(宿聽其自便何用里歇盤踞勾引作奸滋弊宜行/嚴禁違者立拏處死  一全革上元縣每年春冬)¶
　　(備席㑹糧銀七百餘兩查係糜費應行節省兩一/全革催差盤纒貼費上元縣銀七百八十餘  江)¶
<pb:KR2k0042_WYG_076-25a>¶
　　(寧縣銀一千三百兩查在官人役承應辦公分所/當為即頑戸抗糧致被差拘亦係一人之事何得)¶
　(欽累及通圖候一全革承值院司道府㕔各衙門及/  差經臨伺  執事夫役上元縣銀六百三十二両)¶
　　(江寧縣銀一千四百五十二兩查在省各衙門執/事應令各衙門人役自值需用水火打掃等夫應)¶
(牌接動養㢘自備過覔清書應設法辦理其拜/)¶
(詔等項應動校尉力士支剰工食臨時雇用巡城秋審/  欽差各大人到省及祭祀行香迎禧迎春)¶
　　(等項應動府屬走遞夫皂工食臨時雇用扛擡行/李卷箱等項應令遞運所水旱承當至科場三年)¶
　　(一舉應動公銀辦理均不許派之里圖取之縣書/以省苦累  以上共革上元縣銀九千一百七十)¶
　　(餘兩江寧縣銀一萬六百七十餘兩米一千二百/餘石此後或将已革之款揑辭再取或於革款之)¶
<pb:KR2k0042_WYG_076-25b>¶
　　(外藉名另派嚴拏治罪/斷不姑寛慎之凜之)¶
　¶
　¶
　¶
　¶
　¶
　¶
　江南通志卷七十六¶
