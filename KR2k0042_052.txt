# -*- mode: mandoku-view; -*-
#+TITLE: 江南通志
#+DATE: 2015-08-24 22:41:07.575777
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷五十三
<pb:KR2k0042_WYG_052-1a>¶
　欽定四庫全書¶
　　江南通志卷五十三¶
　　　河渠志¶
　　　　黄河(五/)¶
　　　康熙四十一年六月初三日¶
上諭朕因永定河南岸不時衝坍特㫖令將南岸修築石¶
　隄㸔来甚有裨益今黄河南岸自徐州以下至於清口¶
　通行修築石隄可否永遠有益若果有益見在國帑不¶
<pb:KR2k0042_WYG_052-1b>¶
　為缺少朕於錢糧一無所惜修築此隄應於何處採取¶
　石料作何轉運約幾年可以告成著張鵬翮齊集河員¶
　詳議具奏¶
　　　九月十六日内閣奉¶
上諭總河請開邵家莊引河掘徐家莊河觜等事若下部¶
　議必致遲延著即照所題行朕觀永定河修築之法甚¶
　善河身直河底深所以淤沙盡皆衝刷今治黄河亦用¶
　此法方為有益此工多費不過十萬兩試照永定河法¶
<pb:KR2k0042_WYG_052-2a>¶
　修治之¶
　　　十九日内閣奉¶
上諭今所開陶莊引河甚善朕前巡視南河時曽令原任¶
　員外黑碩色將引河之樁加意深築其疏濬人字芒稻¶
　二河亦佳得此二河運河甚為有益朕觀明朝治河俱¶
　自徐州以上在河南地方修築我朝自康熙元年以来¶
　俱在徐州以下修築然治下流須預防上流若上流潰¶
　決下流必至壅滯嗣後徐州以上地方河臣亦當留意¶
<pb:KR2k0042_WYG_052-2b>¶
　再黄河之水遷徙無定朕前在寜夏時見黄河大溜每¶
　年更移今年行溜在此来年又移他處其性如此況九¶
　河故道原在河間地方後漸移向南厯代以来果能每¶
　年防禦相機修理則河道何至如此大壞皆因時當多¶
　事或十年或五年不修築不開濬所以漸難治矣明朝¶
　三百年間嘗講求河工治法彼時措置亦得其宜如山¶
　東微山湖將水蓄聚山中澇則蓄之旱則洩之皆深有¶
　益於治河者也¶
<pb:KR2k0042_WYG_052-3a>¶
　　　是年創築徐州黄河南岸郭家觜石岸(長五百三/十九丈三)¶
　　　(尺/)¶
　　　又挑穵楊横莊對岸引河(長一千八/十八丈)河工事宜冊¶
　　　是年開放成河楊横莊險工漸次沙淤¶
　　　剙築睢寜縣黄河南岸戴家樓迤裏月隄(長一千/一百七)¶
　　　(十三丈/五尺)¶
　　　建宿遷縣黄河北岸束水隄内小石牐一座五堡¶
　　　磯心石牐一座¶
<pb:KR2k0042_WYG_052-3b>¶
　　　幫築桃源縣黄河南岸烟墩險工埽臺(長三百/六十丈)又¶
　　　開對岸引河(長五百九/十二丈)又煙墩迤東舊有䕶城隄¶
　　　五百七十丈加幫高厚又接築六百一丈(共長一/千一百)¶
　　　(七十/一丈)為烟墩月隄又剙築談家莊月隄(長六百一/十六丈)¶
　　　清河縣黄河北岸陶家莊隄外引河自康熙三十¶
　　　八年¶
聖駕南巡親閲水勢以黄流逼近清口恐淮水不得暢出¶
詔開引河引黄北注四十年更開穵寛深至是年告成¶
<pb:KR2k0042_WYG_052-4a>¶
　　　又因陶莊引河告成水勢逼近縣東縷隄剙築撐¶
　　　隄於縣治䕶縣隄之内自縷隄起至䕶縣隄(長二/百八)¶
　　　(十四/丈)又加幫䕶縣東隄於撐隄之外自撐隄頭起¶
　　　至縷隄(長一百/九十丈)張鵬翮河防志以為縣治重門之¶
　　　障¶
　　　又剙築黄河南岸撐隄自陳家莊東挑水新壩尾¶
　　　起至縷隄(長三百四/十六丈)¶
　　　幫築山陽縣黄河南岸洪福莊裏戧隄(長二/百丈)¶
<pb:KR2k0042_WYG_052-4b>¶
　　　又剙築韓家莊大月隄(長八百/八十丈)加幫埽臺(長八/十丈)¶
　　　四十二年二月初三日¶
聖駕南巡徧閲中河隄工及徐家灣祥符等隄牐總河張¶
　　　鵬翮奉¶
上諭觀黄河磯觜壩太短不能逼溜照永定河試將一兩¶
　處作長挑水壩即有衝壞免其賠補　又奉¶
上諭烟墩甚險雖有越隄必須保守縷隄此處挑水壩應¶
　行建築¶
<pb:KR2k0042_WYG_052-5a>¶
　　　初四日奉¶
上諭桃源烟墩至龍窩一帶隄工卑矮應行加高¶
　　　初五日¶
上諭永定河分司齊蘇勒朕觀黄河險要地方應下挑水¶
　埽壩現今永定河朕親指示挑水等工俱有裨益爾遵¶
　照朕指示式様前往烟墩九里岡龍窩三處築挑水壩¶
　數座試㸔有無裨益雖被衝壞無妨工完之日令該地¶
　方官盡心防守如有蟄陷不時修葺可將此㫖傳與總¶
<pb:KR2k0042_WYG_052-5b>¶
　河張鵬翮速派賢員令其多備物料夫匠於朕回鑾之¶
　前完工如遇桃汛水發即可停止¶
　　　三月初二日¶
上諭河道總督張鵬翮王公隄闗係運道民生最為𦂳要¶
　隄岸單薄樁工漸朽應再加幫以資捍禦不可因淤灘¶
　可恃而忽之也¶
　　　初三日¶
上諭河道總督張鵬翮王家營對面鮑家營應開挑引河¶
<pb:KR2k0042_WYG_052-6a>¶
　洩黄河汎漲之水以保障清江淮安地方著即行興工¶
　仍兩岸築隄以衞民田　又奉¶
上諭黄河逢灣取直開挑引河必須於對岸水淺之處築¶
　挑水壩逼溜入引河方為有益　又奉¶
上諭開減水壩須於水緩之處不可迎溜以防奪河¶
　　　初四日¶
上諭河道總督張鵬翮清口西壩乗此水淺時再加長數¶
　丈有益又半路劉河流埽灣隄岸單薄應築挑水壩¶
<pb:KR2k0042_WYG_052-6b>¶
　　　十六日¶
上諭内閣九卿等朕此番南巡徧閲河工大約已成功矣¶
　曩時總河于成龍不遵朕指授修築故未能底績今張¶
　鵬翮一一遵諭而行是以成功向来黄河水高六尺淮¶
　河水低六尺不能敵黄常患淤墊今將六壩堵閉洪澤¶
　湖水高力能敵黄則運河不致有倒灌之患此河工所¶
　以能告成也朕自御極以来無時不以民生為念雖纎¶
　悉之事不肯怠忽今四十餘年矣四海乂安民生富庶¶
<pb:KR2k0042_WYG_052-7a>¶
　河工適又告成朕欲頒詔天下大加恩賚¶
　　　十月初七日¶
上諭大學士馬齊張玉書呉琠陳廷敬朕觀河道已治總¶
　河張鵬翮及河工官員俱甚効力黄河一切工程朕知¶
　之最悉先是永定河用埽大有裨益是以朕諭張鵬翮¶
　黄河亦宜用埽張鵬翮回奏永定河勢小可以用埽黄¶
　河勢大難以用埽朕云姑試用之且所費錢糧無幾張¶
　鵬翮因而用埽河隄今果堅固矣¶
<pb:KR2k0042_WYG_052-7b>¶
　　　初八日¶
上諭工部覽河臣奏中河之水由楊家莊開河出口清水¶
　暢流敵黄舟楫通行高家堰六壩及各處工程俱保固¶
　平穩海口大通河底日深去路甚速淮水暢出黄水絶¶
　無倒灌之虞下河等處窪下之區俱得田禾豐收民居¶
　安宴所報秋汛水勢已悉所司知之¶
　　　初十日¶
上諭吏工二部黄淮兩河闗係運道民生最為重要朕念¶
<pb:KR2k0042_WYG_052-8a>¶
治河國家大事夙夜厪懐未嘗少釋披圖咨衆雖已悉¶
其源流顧水勢變遷不常必真知洞悉方可實見施行¶
是以不憚勤勞屢親巡閲察其險易之形勢審其疏導¶
之機宜緩急次第具有成畫至於簡命河臣倚任甚切¶
凡所屬官吏皆聽選用大修工程費以數百萬計嵗修¶
帑金亦以數十萬計乃康熙三十七年黄淮並漲總河¶
董安國不堅築隄堰疏通海口因而河身墊高溢出河¶
岸以致倒灌洪澤湖口湖水從六壩旁洩由運河入下¶
<pb:KR2k0042_WYG_052-8b>¶
河淹沒民田於是罷董安國以于成龍代之朕隨授以¶
治河方畧詳加指示三十八年親往閲河駐蹕清口河¶
干又面諭于成龍清口宜築挑水壩挑黄水使趨北岸¶
方可免黄水倒灌之患隨指定其地再三申命于成龍¶
不遵朕旨致無成功及用張鵬翮為河道總督面諭云¶
頃已發帑數百萬令大臣官員往高堰築隄閉六壩使¶
逼洪澤湖水暢出清口而清口築挑水壩尤為𦂳要此¶
壩不築則黄水頂衝㫁不能使向北岸湖水不得暢流¶
<pb:KR2k0042_WYG_052-9a>¶
　張鵬翮遵朕言壩工築成黄溜遂直趨陶莊清水因以¶
　直出疊經伏秋大漲並無倒灌之事其浚張福口引河¶
　築歸仁隄疏人字芒稻涇澗等河開大通口皆遵朕㫖¶
　一一告竣今年春朕閲河至桃源見龍窩等處頂衝危¶
　險命增築挑水壩此壩工刻日訖事河勢遂平中河仲¶
　莊牐口以與清口相對特命改由楊家莊漕輓安流商¶
　民利濟曩時黄水泛漲或與岸平或漫溢四出今黄河¶
　深通河岸距水面丈餘縱遇大漲亦可無虞矣張鵬翮¶
<pb:KR2k0042_WYG_052-9b>¶
　所修工程雖悉經朕裁㫁而在河數載殫心宣力不辭¶
　艱瘁又清潔自持一應錢糧俱實用於河工無纎毫浮¶
　耗朕心深為喜悦所屬大小河員並皆勉力赴工共襄¶
　河務亦屬可嘉自總河以下各官爾二部即詳加議叙¶
　具奏¶
　　　是年遵奉¶
聖祖仁皇帝親閲桃源縣黄河險工¶
指示建挑水壩六座　一南岸煙墩險工在大王廟東建¶
<pb:KR2k0042_WYG_052-10a>¶
　　　挑水壩(長十五丈三尺/五寸寛五丈)　一南岸龍窩張家莊險¶
　　　工建挑水壩壩臺(長二十七/丈三尺)壩身出水(長十丈/寛八丈)¶
　　　一北岸九里岡險工在大王廟東建挑水壩(長九/丈八)¶
　　　(尺寛/四丈)　一北岸九里岡險工舊龍門處建挑水壩¶
　　　二座(第一座長十四丈寛五丈/第二座長十三丈寛五丈)　一北岸半路劉¶
　　　河險工上水頭頂衝處建挑水壩(長五丈寛八丈/雁翅各長八丈)¶
　　　　又建南岸張家莊越隄(長一千八/十四丈)¶
　　　又建高家灣迤裏越隄(長五/百丈)¶
<pb:KR2k0042_WYG_052-10b>¶
　　　又建北岸九里岡迤裏越隄(長九百七/十二丈)¶
　　　遵奉¶
上諭加幫修築山陽縣黄河南岸清江浦王公隄外越隄¶
　　　并縷隄(共長七百四/十四丈五尺)靳輔治河書王公隄一線石¶
　　　工内捍運河外抵黄淮二瀆之衝為數百萬國儲¶
　　　咽喉地然此一隄最難保䕶若開引河則地形未¶
　　　便唯有嵗修石工排樁固址一有坍陷便行補葺¶
　　　而於上流層次築逼水壩二三重以䕶之一則□¶
<pb:KR2k0042_WYG_052-11a>¶
　　　溜以禦衝一則回湍以聚砂使其日漸壅墊若石¶
　　　工之外得淤灘二三十丈則隄址愈固無衝決之¶
　　　虞¶
　　　四十三年建築邳州黄河北岸趙家莊迤裏月隄¶
　　　(長八百六十/三丈六尺)¶
　　　建桃源縣黄河北岸之半路劉迤裏月隄(長五/百丈)¶
　　　二月初三日¶
上諭工部總河張鵬翮請重修徐州城外隄岸徐州逼近¶
<pb:KR2k0042_WYG_052-11b>¶
　黄河城外石隄工程甚屬𦂳要著即行修理¶
　　　四十四年正月二十三日¶
上諭吏户兵工四部朕厪念民生加意河道屢行親閲一¶
　切疏濬修築事宜悉經周詳指畫獲告成功前黄河之¶
　水往往倒灌清口者皆由仲莊牐與清口相對駱馬湖¶
　水勢湍急遂逼黄流灌入清口朕視河時躬臨相度命¶
　河臣移仲莊牐改建於楊家莊出口工竣之後河臣報¶
　稱黄水暢流入海絶無倒灌清口之患朕尚未經親閲¶
<pb:KR2k0042_WYG_052-12a>¶
　今欲特莅其地察驗形勢用籌善後之規其中河黄河¶
　運河有應加修防者亦隨宜指示以圖永久¶
　　　二月二十六日¶
上諭扈從大學士馬齊張玉書陳廷敬總河昨日来問以¶
　河工形勢河事已大治矣從前駱馬湖口設竹絡壩湖¶
　水大則從壩流入黄河河水大則溢流入壩内今竹絡¶
　壩止有湖水暢流黄水並無浸灌則黄河之深通可知¶
　初次到江南時船在黄河兩岸人烟樹木皆一一在望¶
<pb:KR2k0042_WYG_052-12b>¶
　三十八年則僅見河岸四十二年則河去岸甚低是河¶
　身日刷深矣自此日深一日豈不大治聞下河連年皆¶
　大熟亦從所未有也¶
　　　三月十一日¶
上諭河道總督張鵬翮河工已經告成善後方畧更為𦂳¶
　要朕今親臨閲視修建天妃牐甚當倘黄水長至五六¶
　尺清水不長勢弱不敵黄黄水自然倒灌亦必致之理¶
　豈可因此即謂治河失策乎若遇倒灌即將天妃牐暫¶
<pb:KR2k0042_WYG_052-13a>¶
　下版蓄清水全力敵黄不過數日黄水即退遇糧船過¶
　時即起版開放若黄水不灌不必下版其惠濟祠一帶¶
　雖建有石工但運河與黄河只隔一線之隄若黄溜衝¶
　刷石工恐不足恃著於上下適中之處相度形勢修建¶
　挑水壩三四座挑溜開行其王公隄亦應相度形勢修¶
　建挑水壩運河東隄保守最為𦂳要隄岸應行加幫高¶
　郵迤南湖河水勢相平界首迤南河水高於湖水東西¶
　兩隄卑薄應加幫修理著量建石工淮安近城隄岸卑¶
<pb:KR2k0042_WYG_052-13b>¶
　薄之處亦應相度形勢修建石工黄河南岸隄工闗係¶
　𦂳要應加謹修防¶
　　　閏四月十一日¶
上諭扈從諸大臣及河臣等朕留心河道親閲者屢矣河¶
　之形勢必身歴其地始知成功之次第朕每至河上必¶
　到此惠濟祠以觀水勢三十八年以前黄水汎濫凡爾¶
　等所立之地皆黄水也彼時自舟中望之水與岸平岸¶
　之四圍皆可遙見其後水漸歸漕岸高於水今則岸之¶
<pb:KR2k0042_WYG_052-14a>¶
　去水又高有丈餘清水暢流逼黄竟抵北岸黄流僅成¶
　一線觀此形勢朕之河工大成矣朕心甚為快然向年¶
　自寜夏回曾走黄河察㸔彼處河勢亦甚險水面有與¶
　相等者有更大於此者張玉書亦曾見之河在口外原¶
　走邊地因木難山是一整石山黄河至此觸石而回遂¶
　流入中國不然中國寜有此河患耶¶
　　　又奉¶
上諭河道總督張鵬翮惠濟祠前植標竿處可建挑水壩¶
<pb:KR2k0042_WYG_052-14b>¶
　祠後埽灣處亦宜建挑水壩以保淤灘但此二處挑水¶
　壩俱不宜太長恐逼水盡向北岸有礙楊家莊口門卞¶
　家汪舊壩修建甚佳再畧加寛長更善¶
　　　十三日¶
上諭河道總督張鵬翮九里岡隄工修理得法不似從前直¶
　埽不能挑溜今修魚鱗埽逐段挺出逼溜開行使窪處漸¶
　淤此法甚善其埽工釘樁處可再建挑水壩二座若恐水¶
　深則先建磯觜壩形出水俟其壩下漸淤層次加修則料¶
<pb:KR2k0042_WYG_052-15a>¶
　不加多而功易成¶
　　　是年接築蕭縣黄河南岸順河集越隄(長五百九/十三丈六)¶
　　　(寸五/分)¶
　　　遵奉¶
上閲河指示桃源縣黄河北岸九里岡險工建連環壩三¶
　　　座河工事宜冊將大溜挑入中泓埽工得保平穩¶
　　　又建築黄河北岸三坌工越隄(長七百/六十丈)¶
　　　遵奉¶
<pb:KR2k0042_WYG_052-15b>¶
上閲河指示清河縣黄河南岸惠濟祠前後建挑水壩二¶
　　　座并卞家汪挑水壩亦加寛厚¶
　　　又遵奉¶
上諭　題准建築山陽縣黄河南岸清江浦王公隄外挑¶
　　　水壩一座挑溜北向¶
　　　建黄河北岸安東縣便益門南門東門迤西磯觜¶
　　　埽壩二座(各長/十丈)又幫築裏戧隄(長三百/四十丈)山安河㕔¶
　　　冊是年桃伏秋汛黄水異漲大溜直衝縣城總河¶
<pb:KR2k0042_WYG_052-16a>¶
　　　張鵬翮竭力搶救得全隨於縣城瀕河建築二壩¶
　　　挑溜開行以禦頂衝激刷之險¶
　　　又建三套越隄(長一千/八十丈)¶
　　　四十五年改建清河縣黄河北岸王家營新減壩¶
　　　(口寛五/十丈)¶
　　　四十六年五月二十九日¶
上諭吏部朕厪念河防屢行親閲凡自昔河道之源流及¶
　歴来治河之得失按圖考蹟靡不周知粤從明季冦氛¶
<pb:KR2k0042_WYG_052-16b>¶
　決黄灌汴而洪流横溢嵗久不治迄於本朝在河諸臣¶
　皆未能殫心修築以致康熙十四五年間黄淮交敝海¶
　口漸淤河事幾於大壞朕乃特命靳輔為河道總督靳¶
　輔自受事以後斟酌時宜相度形勢興建隄壩廣疏引¶
　河排衆議而不撓竭精勤以自効於是淮黄故道次第¶
　修復而漕運大通其一切經理之法具在雖嗣後河臣¶
　互有損益而規模措置不能易也至於剙開中河以避¶
　黄河一百八十里湍悍之險因而漕輓安流商民利濟¶
<pb:KR2k0042_WYG_052-17a>¶
其有功於運道民生至遠且大朕每莅河干徧加諮訪¶
沿淮一路軍民感頌靳輔治績者衆口如一久而不衰¶
夫人臣有大建樹於國家者奬勲酬庸宜從優渥雖賜¶
䘏易名已循彜典尚應特予褒叙賁以殊恩靳輔著加¶
贈太子太保仍給世職拜他喇布勒哈番用彰朝廷追¶
美勞臣之典為矢忠宣力者勸爾部即遵諭行¶
　　是年補築豐縣黄河北岸呉家莊新隄(長四百/三十丈)河¶
　　工事宜冊呉家莊迤上隄工於康熙四十六年八¶
<pb:KR2k0042_WYG_052-17b>¶
　　月初六日黄水陡長風雨交加人力難施以致漫¶
　　溢成缺寛一百三十丈河督張鵬翮　題報估修¶
　　越隄并補築新隄¶
　　建安東縣黄河北岸佃湖迤上地藏菴前磯觜壩¶
　　(連上水雁翅下水樓崖/共長三十四丈五尺)又幫寛裏戧隄(長二/百丈)¶
　　又剙築栁園頭越隄(長四/百丈)¶
　　四十七年挑穵碭山縣黄河南岸呉家莊對岸丁¶
　　家閣引河(長一千三百/五十三丈)河工事宜冊河督張鵬翮¶
<pb:KR2k0042_WYG_052-18a>¶
　　亟請挑穵引河引溜直趨疏内題准估挑工竣是¶
　　年即開放成河呉家莊險工淤閉¶
　　剙築蕭縣黄河南岸徐家莊月隄(長五百七/十一丈)　附¶
　　見張鵬翮河防志一挑穵引河之法審勢貴於迎¶
　　溜而施功宜於深闊且俟水大漲乗機開放則有¶
　　一瀉千里之勢若挑穵太窄則受水無多遽難挽¶
　　溜以入新河若挑穵太淺水不全趨勢緩則墊若¶
　　挑引河太短水流不舒為正河所抑洄洑漩淤須¶
<pb:KR2k0042_WYG_052-18b>¶
　　挑穵寛六十丈或四十丈即窄亦須十餘丈須長¶
　　二千丈或千餘丈即短亦須八九百丈方趨溜有¶
　　勢而成河若挑穵引河太直固屬節省錢糧又恐¶
　　直則平緩而無波瀾湍激之勢久亦漸淤也須隨¶
　　黄河大勢開挑俾其河頭迎溜河尾洩水中間灣¶
　　處急溜衝刷漸次河岸倒卸再於河頭築接水埽¶
　　壩河尾築順水埽壩對河築挑水埽壩庶引河可¶
　　成也　一幫築隄工之法凡屬河道必築隄束水¶
<pb:KR2k0042_WYG_052-19a>¶
　　歸漕以防旁溢無論剙築加幫總以老土為佳但¶
　　黄河兩岸率多沙土恐難盡覓老土須於隄完後¶
　　務尋老土蓋頂蓋邊栽種草根以禦雨淋衝汕築¶
　　隄之法每土六寸行硪其岐縫處用夯堅築其新¶
　　舊隄交界又用鐵杵力築層層夯硪期於一律堅¶
　　實總以簽試不漏為度　一卷埽下埽之法凡應¶
　　用埽箇須捲長十丈八丈者方穩高一丈者埽臺¶
　　要寛七丈方捲得𦂳如遇隄頂窄狹者架木平隄¶
<pb:KR2k0042_WYG_052-19b>¶
　　名曰軟埽臺然後捲下先將栁枝綑成埽心拴束¶
　　充心繩揪頭繩取蘆柴之黄亮者&KR3463;打小䌁總繋¶
　　於埽心之上每丈下鋪滾肚麻繩一條或不必用¶
　　麻者即用蘆纜又將大蘆纜二條行繩一條密鋪¶
　　於小䌁之上鋪草為筋以栁為骨如栁不足用柴¶
　　代之均匀鋪平需夫五六十名如長十丈者共需¶
　　夫五六百名八丈者四五百名用勇健熟諳埽總¶
　　二名一名執旗招呼一名鳴鑼以鼓衆力牽拉綑¶
<pb:KR2k0042_WYG_052-20a>¶
　　捲後用牮稈戧推埽將臨岸將小䌁均束於埽埽¶
　　岸上每丈釘下留橛二根將滾肚繩挽於留橛之¶
　　上每揪頭繩一根亦釘留橛一根㸔水勢之緩急¶
　　定揪頭繩之多寡漸次將埽推入水中將橛頭滾¶
　　肚用活扣結於留橛之上然後慢慢壓土俟埽將¶
　　次沉下然後下樁每丈用一尺八寸木一根若水¶
　　勢湍激頂衝埽灣並合龍之埽須用大木不在一¶
　　尺八寸之例每丈用料物細數照現行工部則例¶
<pb:KR2k0042_WYG_052-20b>¶
　　配用可也　一黄河内下埽之法凡黄河内埽工¶
　　有修防有救險有搶險有新生險修防工程於霜¶
　　降後水勢退消驗查舊埽傾欹者蟄陷者卑矮者¶
　　朽爛者須將舊埽清消平妥相機補下層層簽釘¶
　　大樁照依大汛水漲之痕仍高出數尺一律下成¶
　　順埽薄敷以土俟其蟄定方可下丁頭埽若埽未¶
　　蟄實即下丁頭埽前順埽一有蟄陷將别埽俱為¶
　　帶動矣其救險工程將有危陷埽尚未去急須臨¶
<pb:KR2k0042_WYG_052-21a>¶
　　河添壓大埽長樁靠隄急清舊埽恐為匯崖填之¶
　　以軟草將兩旁安穩之埽亦須補下大樁併力救¶
　　䕶勿使走動則工程平穩矣其搶險乃因舊埽朽¶
　　爛或因頂衝急溜埽下衝激空虛舊埽全去水滙¶
　　崖岸舊隄坍卸岌岌堪虞當此之際人皇皇莫知¶
　　所措搶險工程事有先後埽有緩急若悞下一埽¶
　　悞釘一樁反致逆溜湍激衝刷舊隄欲去不能每¶
　　致僨事須責令久慣埽手或熟諳工程人員殫心¶
<pb:KR2k0042_WYG_052-21b>¶
　　料理責任既專令其度量穩妥然後急為接下埽¶
　　箇晝夜搶下庶舊隄無虞兩旁之埽平穩矣其新¶
　　生險工每於舊險工之上下黄河大溜一時衝至¶
　　埽旁舊隄坦坡坍卸急須下埽直至開溜之處而¶
　　止大率埽料黄河之内以栁柴為重次則枯草樁¶
　　必長大繩須堅實至於壓土非比清水埽箇黄水¶
　　一入埽中即泥沙停滯若壓土太厚反恐欹卸俗¶
　　云下埽無法全慿土壓者乃是言清水之埽也¶
<pb:KR2k0042_WYG_052-22a>¶
　　一黄河塞決之法凡黄河初決且不必急計裹頭¶
　　亦不必急計堵塞初開之時水勢洶湧未可與爭¶
　　㸔其出口急溜若有奪河情形須建挑水壩以遏¶
　　其勢上流挑穵引河以挽其流速運積料物料物¶
　　既積矣猶在得時時可堵矣裹頭舊隄務必多下¶
　　邊埽堅固停妥然後逐漸進埽埽不可緩緩恐決¶
　　口漸深又不可急急恐下埽有失埽必欲其大而¶
　　長長大則穩捲埽首重於繩纜其揪頭滾心滾肚¶
<pb:KR2k0042_WYG_052-22b>¶
　　必須長壯務使繩勝埽莫使埽勝繩埽既下矣薄¶
　　用土壓埽將沉於水方釘簽樁再加套埽其樁亦¶
　　必須長大計埽將到底方可再進沉水將次合龍¶
　　之際須查在工料物除合龍之外仍多積料物須¶
　　防合龍之後必有一大蟄陷每於合龍之後復開¶
　　決者率因蟄陷故也於合龍之時晝夜兼工堵塞¶
　　遇有毛道過水或係樁頂不平或係埽手作弊故¶
　　留罅隙必須急為壓土使其平實於罅隙用稻草¶
<pb:KR2k0042_WYG_052-23a>¶
　　　或紅草塞之務使㫁流若涓涓不息漸至蟄陷不¶
　　　急搶救則潰矣欲杜樁埽手之弊惟有恤其勤勞¶
　　　厚以賞賚不必按日計值惟以成工為主則工易¶
　　　舉而成亦速也至決口初開時不係頂衝之處出¶
　　　口勢緩去口平散亦不必急計堵塞久之率多掛¶
　　　口淤墊也　一建築挑水壩之法凡黄河迎溜之¶
　　　處宜建築挑水壩又名順水又名磯觜又名馬頭¶
　　　其功最大如清河縣境内之運口每為黄水急溜¶
<pb:KR2k0042_WYG_052-23b>¶
　　　直逼卞家汪闗攔清水不得暢出以致運口淤墊¶
　　　陶家莊引河數挑不成仰遵¶
聖謨指示於運口迤西築挑水壩一座將黄水挑逼北徙¶
　　　清水得以暢出陶家莊引河得以成功今二瀆合¶
　　　流河工告成者攸賴於是凡遇有險工之處照式¶
　　　築之裨益非小酌試建築之法壩欲其寛不可甚¶
　　　長須做雁翅邊埽以順上流勿使埽頭逆溜有掀¶
　　　揭之虞若離縷隄逺者須接築格隄捍禦以防異¶
<pb:KR2k0042_WYG_052-24a>¶
　　漲時黄水溢壩後衝刷之虞　又附見河防志載¶
　　黄河各險工徐州郭家觜險工(長五百三/十九丈)　潘家¶
　　馬路嵗修險工(長六十四丈康熙四十年間因對/岸新生鷄心灘大溜埽灣崖岸坍)¶
　　(塌遂成/險工)　楊横莊嵗修險工(長四百三/十五丈)　楊横莊¶
　　挑水壩西雁翅嵗修險工(長四十/二丈)　曹家莊搶修¶
　　險工(長八十/六丈)　楊家窪嵗修險工(長三百二/十三丈)　小¶
　　店嵗修險工(長三百/一十丈)　呉家莊搶修險工谷家莊¶
　　嵗修險工(二工相連共長/三百一十丈)　狼矢溝嵗修險工(長/二)¶
<pb:KR2k0042_WYG_052-24b>¶
　　(百五/丈)　長樊大壩嵗修險工(長三百/二十丈)　睢寜縣王¶
　　家堂嵗修險工(長三百一十/一丈五尺)　戴家樓嵗修險工¶
　　(長三百/四十丈)　邳州塘池栁園頭搶修險工(兩工相連共/長一百六十)¶
　　(五/丈)　羊山寺前嵗修險工(長二百七/十八丈)　自董家堂¶
　　頭壩起至馬船幫止嵗修險工(長/十)工(百二/丈)　宋¶
　　家莊搶修險工(長九十/八丈)　戚家堡嵗修險工(長一/百一)¶
　　(十九/丈)　青墩營姚家莊三官廟嵗修險工(三工相/連共長)¶
　　(四百/六丈)　宿遷縣彭家堡嵗修險工(長一百四/十二丈)　徐¶
<pb:KR2k0042_WYG_052-25a>¶
　　家灣龍門搶修險工(長一千二/十一丈)　陳家道口嵗修¶
　　險工(舊長九十一丈五尺又坍塌河崖二/十五丈共長一百一十六丈五尺)　皁河¶
　　攔嵗修險工(舊長八十四丈五/尺新生七丈五尺)　河北鎮下灣搶¶
　　修險工(長二百三/十六丈)　大古城嵗修險工(長一百一/十四丈)¶
　　　桃源縣烟墩嵗修險工(舊長二百五十八丈康/熙四十一年東頭新生)¶
　　(險工一/百五丈)　龍窩汛險工(志内未/載丈尺)　張家莊嵗修險¶
　　工(舊長四百三十丈康熙四十/一年又新生險工五十四丈)　談家莊嵗修險¶
　　工(舊長二百七十丈康熙四十/一年又新生險工五十丈)　九里岡嵗修險¶
<pb:KR2k0042_WYG_052-25b>¶
　　工(長三百三十/三丈三尺)　上渡口嵗修險工(長六/十丈)　七里¶
　　溝磯觜壩嵗修險工(長五十/七丈)　三坌嵗修險工(舊/長)¶
　　(一百一十九丈康熙四十/一年又新生險工二十丈)　半路劉險工(志内未/載丈尺)¶
　　　清河縣石人溝嵗修險工(長五/百丈)　玉皇閣嵗修¶
　　險工(長六百/九丈)　山陽縣老壩口嵗修險工(長一百/四十二)¶
　　(丈/)　小車路口嵗修險工(長六/十丈)　大車路口嵗修¶
　　險工(長二百四/十九丈)　朱家溝嵗修險工(長一百九/十四丈)¶
　　洪福莊嵗修險工(康熙四十年長六十丈四/十一年又新生三十二丈)　柴¶
<pb:KR2k0042_WYG_052-26a>¶
　　市湯董莊嵗修險工(兩工相連共長/四百三十五丈)　上張莊嵗¶
　　修險工(長五百一/十九丈)　尹家莊韓家莊嵗修險工(二/工)¶
　　(相連共長四/百三十五丈)　新港嵗修險工(長一百/五十丈)　周家渡¶
　　唐家堡小茭陵何家莊大茭陵嵗修險工(五工相/連共長)¶
　　(一千五百/六十七丈)　胡家莊嵗修險工(長一百/六十丈)　童家營¶
　　嵗修險工(長一百七/十八丈)　安東縣邢家河險工(長六/百五)¶
　　(十/丈)　鄭家馬頭嵗修險工(長一百三/十五丈)　時家馬頭¶
　　險工(嵗修新舊共長二百二十九/丈八尺又搶修三十五丈)　便益門嵗修¶
<pb:KR2k0042_WYG_052-26b>¶
　　險工(長三百一/十八丈)　南東兩門嵗修險工(共長二百/五十丈)¶
　　　汪家莊二塘搶修險工(二工相連共長/二百四十五丈)　窑灣¶
　　搶修險工(舊長一百五十五丈四十年河身漸深/水勢稍平止搶修挑水壩二丈七尺四)¶
　　(十一年異漲之水搶修/一百五十七丈八尺)　龍潭口搶修險工(長五/百五)¶
　　(十/丈)　老隄頭嵗修險工(長三十/四丈)　佃湖搶修險工¶
　　(長四十/五丈)　栁園頭新生險工(長二百九十/五丈六尺)　陳家¶
　　莊新生險工　西磡險工(即在陳/家莊下)　掌家港險工¶
　　(在西磡之下已上三/工志内未詳丈尺)按靳輔治河書徐州南岸險¶
<pb:KR2k0042_WYG_052-27a>¶
　　工三曰郭家觜曰楊家窪曰小莊北岸一曰長樊¶
　　大壩睢寜之境盡於南岸險工三曰王家堂曰戴¶
　　家樓曰羊山寺邳州之境盡於北岸險工四曰塘¶
　　地大壩曰羊山寺曰董家堂曰五工頭宿遷南岸¶
　　險工四曰蔡家樓曰彭家堡曰徐家灣曰白洋河¶
　　草壩北岸三曰朱家堂曰楊家莊曰古城桃源南¶
　　岸險工三曰烟墩曰龍窩曰李家口北岸五曰九¶
　　里岡曰上渡口曰七里溝曰新莊口曰三坌山陽¶
<pb:KR2k0042_WYG_052-27b>¶
　　之險俱在南岸險工凡十有二曰王公隄曰老壩¶
　　口曰草灣湯董莊曰顔家河上張莊曰真武廟曰¶
　　周家渡曰唐家堡曰小茭陵曰何家莊曰大茭陵¶
　　曰馬邏沈家圍曰羅家左家口二十里安東險工¶
　　六曰二鋪曰便益門曰南門曰東門曰茆良口曰¶
　　佃湖此與河防志所載險工多寡有不同者靳輔¶
　　又云有昔險而今平有昔平而今險蓋河道變遷¶
　　衝刷不常之所致也張鵬翮分晰工程摺奏又云¶
<pb:KR2k0042_WYG_052-28a>¶
　　　江南險要工程每年必須修理者名為嵗修工程¶
　　　有頂衝埽灣及風暴打壞浪窩之處隨時補救名¶
　　　為搶修工程更有河性靡常倐爾變遷恐埽工不¶
　　　足捍禦或築月隄或幫裏戧或加幫高厚或挑引¶
　　　河或釘排樁或修石工或建牐壩名為大修工程¶
　　　總之水勢無定目前形勢如此將来或次險變為¶
　　　險要或險要變為次險惟在因時制宜難以逆料¶
　　　又按黄河治法自漢以下迄無定論惟明潘季馴¶
<pb:KR2k0042_WYG_052-28b>¶
　　　專主築隄防運束黄刷沙¶
　本朝分别工程治法尤備¶
聖祖仁皇帝天縱生知¶
神謨獨㫁逢灣取直之¶
諭開闢萬世使河隄兠曲頂衝之處對岸引河既成導溜¶
　　　直趨險工遂平¶
世宗憲皇帝繼述大孝區畫經理凡防濬事宜折中盡善¶
　誠敬格¶
<pb:KR2k0042_WYG_052-29a>¶
天河神效順江南上流之地屢奏天成引河之瑞將見險¶
　　　工淤平所在皆然故自張鵬翮河防志後不復考¶
　　　載云¶
　　　四十八年十一月¶
上諭户部尚書張鵬翮内閣學士噶敏圖爾等到河工傳¶
　㫖與總河趙世顯河工闗係𦂳要加謹修防不可稍有¶
　怱畧宿遷以下有清水入黄河得以刷沙遄行宿遷以¶
　上至河南一帶無清水入黄必須將兩岸隄工小心修¶
<pb:KR2k0042_WYG_052-29b>¶
　防令水不出漕導水由漕中行始無淤沙之患至於黄¶
　河發水由上源寜夏而来著行文陜西總督轉行寜夏¶
　同知遇黄河水長時將長水情形作速報知總河河南¶
　巡撫約二十日即報到務期預為修防¶
　　　是年建桃源縣黄河南岸蔣溝挑水壩二座(第一/座長)¶
　　　(十丈寛五丈上雁翅十丈上水頭䕶崖埽三十五/丈又築撐隄三十四丈壩臺五丈第二座長十丈)¶
　　　(寛五丈上/雁翅十丈)¶
　　　又建烟墩扇面挑水壩(長十丈/寛五丈)¶
<pb:KR2k0042_WYG_052-30a>¶
　　又建談家莊磯觜壩二座(各長二十/丈寛三丈)又加幫内戧¶
　　埽臺(長一百/五十丈)¶
　　又建黄河北岸九里岡扇面磯觜壩三座(各長十/丈寛三)¶
　　(丈/)¶
　　又半路劉建壩二座(一上水頭磯觜壩長七丈寛/三丈一下水頭扇面挑水壩)¶
　　(長八丈寛三丈并摟崖/埽長三十六丈寛二丈)¶
　　四十九年建蕭縣黄河南岸徐家莊挑水壩(長十/丈上)¶
　　(下雁翅各/長五丈)¶
<pb:KR2k0042_WYG_052-30b>¶
　　修砌徐州北門外洪福寺石工(長六十/六丈)¶
　　又建黄河北岸長樊大壩汛挑水壩(長十丈上下/雁翅各長三)¶
　　(丈/)¶
　　建邳州黄河北岸趙家莊挑水壩(并上下雁翅/共長三十丈)¶
　　又修建羊山寺前挑水壩(并上下雁翅/共長三十丈)¶
　　建宿遷縣黄河南岸三教堂迤下灣兠挑水壩(雁/翅)¶
　　(䕶崖埽工共/長三十丈)¶
　　又建大古城挑水壩(長十丈雁翅䕶崖/埽工共長四十丈)¶
<pb:KR2k0042_WYG_052-31a>¶
　　　建黄河北岸安東縣東門迤西南門迤東磯觜埽¶
　　　壩二座(各長十/二丈)¶
　　　五十年建邳州黄河北岸迎水大壩(並上下雁翅/共長三十丈)¶
　　　建宿遷縣黄河南岸朱家莊扇面挑水壩三座(雁/翅)¶
　　　(䕶岸埽并撐隄工/共長一百二十丈)¶
　　　建桃源縣黄河北岸九里岡險工下壩尾扇面壩¶
　　　二座(各長十丈又第二座迤下建雁翅長十/丈寛二丈摟崖順埽長三十丈寛二丈)又築¶
　　　撐隄(長十/一丈)¶
<pb:KR2k0042_WYG_052-31b>¶
　　　修砌清河縣黄河南岸天妃壩蟄裂石工(長十/丈)¶
　　　五十一年奉¶
上諭今年清水小黄水大黄河大溜過西壩直向卞家汪¶
　激成回溜以致倒灌清口迨後清水暢出刷通清口船¶
　行無阻今欲於天妃壩以上卞家汪以下相度形勢仿¶
　照御壩規模建壩一座内蓄清水之勢外禦黄水回溜¶
　諭總河趙世顯勘明形勢酌妥即行具奏再將陶莊引¶
　河疏濬深通務必導流仍由北岸而行清口自無倒灌¶
<pb:KR2k0042_WYG_052-32a>¶
之虞¶
　　是年建蕭縣黄河兩岸田家樓挑水壩(長十丈上/下雁翅各)¶
　　(長五丈上下䕶崖/埽共長二十五丈)¶
　　添建睢寜縣黄河南岸墨家莊下壩挑水壩二座¶
　　(并上下雁翅/各長三十丈)¶
　　建宿遷縣黄河南岸新莊扇面挑水壩二座(長三/十丈)¶
　　(并摟崖埽工/長五十丈)¶
　　建桃源縣黄河南岸談家莊扇面挑水壩(長二十/一丈下)¶
<pb:KR2k0042_WYG_052-32b>¶
　　(壩尾摟崖埽/工長二十丈)¶
　　又建黄河北岸九里岡扇面挑水壩(長十五丈上/雁翅十五丈)¶
　　(下雁翅/六丈)¶
　　五十二年建碭山縣黄河南岸定國寺挑水壩(長/十)¶
　　(丈上下雁翅各長五丈/上下䕶崖埽各長十丈)河工事宜冊以衞田廬¶
　　建徐州黄河南岸段家莊挑水壩(長十丈上下雁/翅各長五丈)¶
　　又建李家莊挑水壩(長十丈上下雁翅各長五/丈上下䕶崖埽各長十丈)又¶
　　築壩尾縷隄(長四/十丈)¶
<pb:KR2k0042_WYG_052-33a>¶
　　又建張家莊挑水壩(長十丈上下雁/翅各長五丈)又築壩臺(長/十)¶
　　(丈寛/六丈)¶
　　建宿遷縣黄河南岸老隄頭挑水壩(并雁翅長/二十丈)¶
　　又建卓家莊挑水壩(并雁翅長/二十丈)¶
　　建桃源縣黄河南岸烟墩挑水壩(長十五丈寛五/丈下䕶崖埽長)¶
　　(四十/五丈)又築撐隄壩臺(長二十/九丈)¶
　　又談家莊建壩(長十丈/寛五丈)¶
　　又建黄河北岸七里溝挑水壩(長十丈/寛五丈)¶
<pb:KR2k0042_WYG_052-33b>¶
　　加築山陽縣黄河南岸童家營裏戧隄(長一百五/十五丈)¶
　　河㕔冊五十三年工竣又於六十年加幫裏戧隄¶
　　一百五十五丈¶
　　剙築安東縣黄河北岸時家馬頭越隄(長一/千丈)¶
　　又築窑灣越隄(長四/百丈)¶
　　又建佃湖迤下大王廟前挑水壩(連上水雁翅下/水摟崖共長二)¶
　　(十二/丈)¶
　　五十三年建睢寜縣黄河南岸朱家海挑水壩三¶
<pb:KR2k0042_WYG_052-34a>¶
　　座(并雁翅每座長三十丈上下/摟崖埽工長一百五十丈)¶
　　建宿遷縣黄河南岸陳家灣挑水壩(長十/丈)¶
　　又建張家道口魚鱗挑水壩(并雁翅䕶崖埽/工長四十丈)¶
　　五十四年建碭山縣黄河南岸王家莊挑水壩(長/十)¶
　　(丈上下雁翅/各長五丈)并築埽臺戧隄(長一百/三十丈)¶
　　又建戴家馬路挑水壩(長十/丈)并埽臺戧隄(長一百/三十丈)¶
　　築徐州黄河南岸撐隄頭挑水壩(長十丈上下雁/翅各長五丈上)¶
　　(下䕶崖埽共/長三十丈)¶
<pb:KR2k0042_WYG_052-34b>¶
　　又建楊家窪挑水壩(長十丈上下雁翅各長五/丈上下䕶崖埽各長十丈)¶
　　加幫睢寜縣黄河南岸朱家海戧隄(長二百/七十丈)¶
　　建邳州黄河北岸董家堂六七兩壩挑水壩各一¶
　　座(并上下雁翅䕶崖/埽工各長五十丈)¶
　　建宿遷縣黄河南岸洋河灣兠挑水壩(䕶崖并舊/壩魚鱗埽)¶
　　(共長四/十丈)¶
　　又建蔡家道口挑水壩(雁翅䕶崖埽/共長四十丈)¶
　　又建黄河北岸河北鎮挑水壩(并雁翅䕶崖埽/工長三十丈)¶
<pb:KR2k0042_WYG_052-35a>¶
　　建挑源縣黄河北岸九里岡挑水壩(長十八丈又/上水頭雁翅)¶
　　(長十五丈/寛二丈)又築壩臺(長十八丈/寛三丈)¶
　　又七里溝建壩二座(各長十丈寛五丈第一座上/雁翅并䕶崖埽共長七十三)¶
　　(丈/)¶
　　建安東縣黄河北岸齊家馬頭挑水壩二座(第一/座長)¶
　　(十五丈第二/座長十二丈)¶
　　又加幫佃湖迤下裏戧隄(長一百/五十丈)¶
　　又築嵇家馬頭越隄(長一/百丈)¶
<pb:KR2k0042_WYG_052-35b>¶
　　又建單家莊挑水壩一座又築越隄(長一千/三百丈)¶
　　五十五年建徐州黄河南岸奎山店挑水壩(長十/丈上)¶
　　(下雁翅各長五丈上/下䕶崖埽各長十丈)¶
　　修建睢寜縣黄河南岸朱家海埽工(長三十八丈/䕶崖埽工長)¶
　　(一百二/十五丈)¶
　　建宿遷縣黄河南岸彭家堡挑水壩(上水雁翅䕶/崖埽工長四)¶
　　(十/丈)¶
　　又建黄河北岸古城迤裏月隄(長四百七/十一丈)¶
<pb:KR2k0042_WYG_052-36a>¶
　　建桃源縣黄河南岸胡家莊挑水壩二座(各長十/丈寛五)¶
　　(丈雁翅各長十丈又第一座䕶崖埽長/三十五丈第二座䕶崖埽長十六丈)¶
　　又黄河北岸九里岡建壩(長十丈寛五丈又䕶崖/埽工長二十九丈二尺)¶
　　建黄河北岸安東縣南門東挑水埽壩(長十/丈)大王¶
　　廟前挑水埽壩(長十/一丈)又幫築裏戧隄(長五百一/十二丈)¶
　　又幫築栁園頭裏戧隄(長五百七/十二丈)¶
　　又建徐家莊磯觜壩一座¶
　　五十六年加幫碭山縣黄河南岸定國寺埽臺(長/二)¶
<pb:KR2k0042_WYG_052-36b>¶
　　(百九十/四丈)¶
　　又建徐州黄河南岸郭家觜迎水領水壩二座(各/長)¶
　　(十丈上下雁翅各長十六丈/上下䕶崖埽共長二十丈)¶
　　又加幫楊家窪埽臺(長一百/五十丈)¶
　　又加幫小店埽臺(長三百/一十丈)越隄(長七百五/十五丈)¶
　　又加幫黄河北岸長樊大壩迤裏埽臺(長三百/一十丈)¶
　　又加幫狼矢溝埽臺(長八/十丈)¶
　　又加幫睢寜縣黄河南岸王家堂迤裏戧隄(長三/百丈)¶
<pb:KR2k0042_WYG_052-37a>¶
　　又修建王家堂迤外摟崖埽工(長一百九/十八丈)又建築¶
　　挑水壩(並上下雁翅/共長三十丈)¶
　　建宿遷縣黄河南岸鍾家灣挑水壩(并上水䕶崖/埽工長四十)¶
　　(丈/)¶
　　又加幫陳家灣蔡家道口内戧隄(長二/百丈)¶
　　又建栁園頭挑水壩(上下雁翅䕶崖/埽工長四十丈)¶
　　建桃源縣黄河南岸胡家莊挑水壩(長十五丈/寛五丈壩)¶
　　(尾下䕶崖埽/長三十丈)又築撐隄壩臺(長十/九丈)¶
<pb:KR2k0042_WYG_052-37b>¶
　　創築安東縣黄河南岸齊家馬頭越隄(長七百五/十一丈)¶
　　五十七年建徐州黄河南岸黄家莊挑水壩(上下/雁翅)¶
　　(䕶崖埽工/各長十丈)¶
　　又題准黄河北岸微山湖西邊玉皇廟至班家山¶
　　挑河一道(長三千四百/五十九丈)河工事宜冊以宣洩山東¶
　　諸湖之水¶
　　修建睢寜縣黄河南岸朱家海䕶崖埽工(長三十/九丈)¶
　　又建築戴家樓摟崖埽工(長八/十丈)¶
<pb:KR2k0042_WYG_052-38a>¶
　　建宿遷縣黄河南岸蔡家集摟崖埽工(長一/百丈)又幫¶
　　戧隄(長二百/一十丈)又建挑水壩(並雁翅埽工/長二十丈)¶
　　又建樊家莊挑水壩(并上水雁翅䕶崖/埽工長四十丈)¶
　　建桃源縣烟墩挑水壩(長十丈寛五丈上雁翅長/十丈又䕶崖埽二段共長)¶
　　(四十/丈)埽後築撐隄(長二十/二丈)又築壩臺(六十/丈)又幫遙¶
　　隄(五百六/十五丈)¶
　　又建談家莊挑水壩(長十丈寛五丈上雁翅長十/丈又接雁翅下䕶隄埽長二)¶
　　(十/丈)¶
<pb:KR2k0042_WYG_052-38b>¶
　　修安東縣黄河南岸李家馬頭下摟崖順埽(長二/百七)¶
　　(十六/丈)隄内幫築裏戧工(長四/百丈)¶
　　五十八年建蕭縣黄河南岸順河集引水領水壩¶
　　二座(共長五十丈上下雁翅各長/十丈上下䕶崖埽各長十丈)¶
　　建徐州黄河南岸郭家觜挑水壩(長十丈上下雁/翅各長五丈上)¶
　　(下䕶崖埽/各長十丈)¶
　　又題准黄河北岸長樊大壩汛建挑水壩(并雁翅/䕶崖埽)¶
　　(長三/十丈)¶
<pb:KR2k0042_WYG_052-39a>¶
　　加幫睢寜縣黄河南岸王家堂迤裏月隄(長一千/六百七)¶
　　(十二丈修建迎水壩並上下雁翅共長三/十丈壩下修建摟崖埽工長二十一丈)¶
　　建宿遷縣黄河南岸蘇家莊挑水壩(并雁翅䕶崖/埽工長四十)¶
　　(丈/)¶
　　建桃源縣黄河南岸胡家莊挑水壩(長十丈寛五/丈上雁翅長)¶
　　(十五丈上水䕶/灘埽長十五丈)¶
　　又建顔家莊挑水壩二座(第一座長十丈寛五丈/上水䕶崖埽長二十丈)¶
　　(第二座長十丈寛五丈/上水雁翅長三十丈)又建䕶隄埽工(長八/十丈)¶
<pb:KR2k0042_WYG_052-39b>¶
　　又建黄河北岸半路劉魚鱗壩二座(第一座長十/八丈寛四丈)¶
　　(上雁翅長十五丈上水頭䕶隄埽長二十/七丈第二座長十八丈上雁翅長十五丈)¶
　　又建九里岡挑水壩(長十丈寛五丈上雁翅/長三丈䕶崖埽長十丈)¶
　　五十九年建碭山縣黄河南岸定國寺挑水壩(長/十)¶
　　(丈上下雁翅各長八丈/上水䕶崖埽長十丈)¶
　　又建王家莊領水壩(長十丈上下雁/翅各長八丈)¶
　　建徐州黄河南岸熊家窰挑水壩(長十丈上下雁/翅各長五丈上)¶
　　(下䕶崖各/長十丈)¶
<pb:KR2k0042_WYG_052-40a>¶
　　又建黄河北岸狼矢溝迎水壩(長十丈上下雁/翅各長八丈)¶
　　修建睢寜縣黄河南岸戴家樓月隄頭摟崖埽工¶
　　(長五十/八丈)¶
　　又創築朱家口迤裏月隄(長九百/五十丈)¶
　　建宿遷縣黄河南岸墩郎廟摟崖埽工(長一百/七十丈)¶
　　建桃源縣黄河北岸三坌小壩迤上挑水壩(長十/丈寛)¶
　　(五丈迤下䕶隄埽/工長七十五丈)¶
　　又建楮桃才樹迤上挑水壩(長十丈/寛五丈)¶
<pb:KR2k0042_WYG_052-40b>¶
　　六十年建徐州黄河南岸韓家山迎水領水壩二¶
　　座(共長七十丈上下/雁翅各長五丈)¶
　　又修築豐沛二縣太行隄(長四百一十/四丈九尺)¶
　　加幫睢寜縣黄河南岸張寒一堡謝家潭等處縷¶
　　隄(長一千二百/三十一丈)¶
　　修築邳州黄河北岸鄭家莊摟崖埽工(長一百/四十丈)¶
　　建宿遷縣黄河南岸臧家莊包灘埽工(長一百/四十丈)加¶
　　幫戧隄(長二/百丈)¶
<pb:KR2k0042_WYG_052-41a>¶
　　建桃源縣黄河南岸顔家莊䕶崖埽工(長一百/一十丈)壩¶
　　臺(長一百二/十五丈)¶
　　又黄河北岸九里岡建壩三座(第一座長十丈上/下雁翅各長十丈)¶
　　(填築埽後卑矮隄工長一百五十一丈第二座長/十丈上雁翅長三十丈下雁翅長十丈五尺第三)¶
　　(座長十丈上雁翅長三/十丈與第二座壩連接)¶
　　又七里溝建壩(長十丈寛五丈上下/雁翅各長三十丈)¶
　　建山陽縣黄河南岸韓家莊挑水壩(長十丈上雁/翅長二十丈)¶
　　(下雁翅長十六丈下首/順埽長一百一十丈)河㕔冊六十一年四月工¶
<pb:KR2k0042_WYG_052-41b>¶
　　竣¶
　　建安東縣黄河北岸時家馬頭磯觜埽壩(長十丈/上水雁)¶
　　(翅斜長十丈下水/摟崖埽長十丈)¶
　　又建南門迤西磯觜埽壩(長十五丈上水雁翅下/水䕶崖埽各長十二丈)¶
　　六十一年挑穵碭山縣黄河南岸定國寺險工對¶
　　岸引河(長九百七/丈五尺)河工事宜冊是年河督陳鵬年¶
　　　題准挑穵於九月内開放成河險工淤閉¶
　　剙築蕭縣黄河南岸田家樓越隄(長五百八/十三丈)¶
<pb:KR2k0042_WYG_052-42a>¶
　　　挑穵徐州黄河南岸胡家樓對岸引河(長七/百丈)河工¶
　　　事宜冊雍正元年六月十三日開放成河胡家樓¶
　　　淤閉¶
　　　又挑穵黄河北岸長樊大壩對岸引河(長七百/二十丈)河¶
　　　工事宜冊雍正元年六月開放成河¶
　　　挑穵邳州黄河北岸董家堂迤南象山前引河(長/九)¶
　　　(百一十/六丈)¶
　　　挑穵宿遷縣黄河南岸蔡家樓汛内王家營引河¶
<pb:KR2k0042_WYG_052-42b>¶
　　　(長一千三/百四十丈)河工事宜冊久經開放成河¶
　　　桃源縣黄河南岸北對九里岡險工挑穵引河(長/二)¶
　　　(千一百九/十七丈)河工事宜冊今淤¶
　　　雍正元年¶
命齊蘇勒總督河道¶
　　　是年加幫碭山縣黄河南岸陳家窪起至蕭縣界¶
　　　卑矮隄工(長三千五/十七丈)¶
　　　又加幫順河集埽臺(長四百六/十一丈)¶
<pb:KR2k0042_WYG_052-43a>¶
　　剙築徐州黄河北岸長樊大壩越隄(長四百七/十一丈)¶
　　接築邳州黄河北岸董家堂迤裏張王廟前越隄¶
　　(長一千一百八/十八丈八尺)¶
　　接築宿遷縣黄河南岸墩郎廟越隄(長三百二/十四丈)又¶
　　剙築臧家莊越隄(長六百/一十丈)又築越隄内格隄(長一/百一)¶
　　(十/丈)又加幫舊越隄接築新隄(共長一百/四十丈)¶
　　又剙築五堡迤裏越隄(長八百/四丈)又築格隄(長一百/五十四)¶
　　(丈/)¶
<pb:KR2k0042_WYG_052-43b>¶
　　剙築桃源縣黄河南岸胡家莊迤裏越隄(長九百/五十五)¶
　　(丈/)¶
　　又築黄河北岸七里溝越隄(長八百七/十七丈)¶
　　建築清河縣黄河南岸清口束水壩二座(東壩長/二十六)¶
　　(丈七尺西壩/長二十四丈)¶
　　二年修建睢寜縣黄河南岸周家樓摟崖埽工(長/一)¶
　　(百八十/五丈)又加幫内戧隄(長一百九/十三丈)¶
　　建宿遷縣黄河南岸五堡魚鱗埽(長四百/五丈)¶
<pb:KR2k0042_WYG_052-44a>¶
　　　四年四月二十日奉¶
上諭昨據總河齊蘇勒奏報四月初九日朱家口漫口水¶
　勢陡長致將東岸壩臺大埽蟄陷九箇目下正在防守¶
　修築等語黄河水性無定將來或有漫溢河水旁引恐¶
　有奪河之患闗係甚為𦂳要齊蘇勒在工年久厯練老¶
　成清慎勤三字均屬無愧朕所深知但年已望七恐精¶
　力稍減河務勤勞思慮有不及處兩廣總督孔毓珣素¶
　諳河工事務伊從前屢請陛見今准其来京著先至河¶
<pb:KR2k0042_WYG_052-44b>¶
　上詳勘水勢協同齊蘇勒將河工一切修理事宜細加¶
　商酌妥議後請来京¶
　　　九月二十四日河道總督嵇曾筠奏報秋汛情形¶
　　　奉¶
上諭今嵗黄河秋汛朕深為繫念屢降諭㫖令河工官員¶
　加意保固兹嵇曾筠奏稱深秋水勢消落隄工平穩乃¶
　數十年希有之安瀾朕心深慰¶
　　　十二月二十九日河督齊蘇勒奏報朱家口決口¶
<pb:KR2k0042_WYG_052-45a>¶
　　　合龍奉¶
上諭齊蘇勒自簡任河道總督以来謹慎勤勞操守㢘介¶
　實心供職潔已奉公上年朱家口河水潰決齊蘇勒遵¶
　朕諭㫖督率河員加意堵築今據奏報於十二月十三¶
　日決口合龍朕心深為慰悦具見悉心任事經理有方¶
　使泛溢河流有安瀾之慶甚屬可嘉齊蘇勒著加太子¶
　太傅以奬勞績¶
　　　十二月黄河清自十六日至二十二日河督齊蘇勒¶
<pb:KR2k0042_WYG_052-45b>¶
　　　以¶
聞¶
命宣付史館¶
　　　是年建徐州黄河南岸楊横莊埽工(長三百/六丈)又圏¶
　　　築越隄二道(共長二百/九十九丈)¶
　　　五年正月總河齊蘇勒請修黄運兩河磚石土埽¶
　　　等工一百一十四處奉¶
㫖准修¶
<pb:KR2k0042_WYG_052-46a>¶
　　三月齊蘇勒請復採葦官兵以備修防河工之用¶
　　按康熙三十八年總河于成龍　題准設葦蕩營¶
　　計逰擊一員守備二員千總二員把總四員戰兵¶
　　一千二百三十名專管採割海山等處所産葦柴¶
　　備修防河工之用五十八年裁汰至是復設¶
　　是年修砌徐州北門外黄河南岸胡家巷口石工¶
　　(長一百四/十八丈)東門外小闗口石工(長十/四丈)下洪石磯觜¶
　　石工(長十/丈)¶
<pb:KR2k0042_WYG_052-46b>¶
　　又剙接韓家山南山窪隄工(長四十/五丈)¶
　　又建潘家馬路埽工(長二/百丈)剙築月隄(長三百/一十丈)¶
　　又剙築牛市口裏隄(長一千九/百四十丈)¶
　　又剙築黄河北岸土山市街隄工(長二十/四上)剙接常¶
　　山頭隄工(長二十/四丈)¶
　　創築睢寜縣黄河南岸清水潭越隄(長六/百丈)又築撐¶
　　隄(長四/十丈)¶
　　又建戴家樓挑水大壩埽工(長一百/五十丈)¶
<pb:KR2k0042_WYG_052-47a>¶
　　又建朱家口上水頭挑水大壩埽工(長四十/九丈)又於¶
　　合龍大壩前面捲下摟崖埽工(長九十/七丈)又扵下水¶
　　頭下䕶崖埽工(長四十/四丈)又加鑲下水頭埽工(長二/百一)¶
　　(十九/丈)又剙築合龍大壩背後月隄(長三百六/十三丈)又於¶
　　對岸挑穵捷河(長五百/八十丈)又扵下尾搶穵子河(長四/千六)¶
　　(百六十/八丈)河工事宜冊挑水大壩以挑溜北行摟崖¶
　　埽工以保固大壩加鑲埽工俾大溜開行月隄以¶
　　為重門保障捷河以分傾注之水緩壩口之溜子¶
<pb:KR2k0042_WYG_052-47b>¶
　　河以疏通下注以資刷深以利水勢¶
　　剙築靈璧縣黄河南岸墨家莊裏隄(長二千一百/八十八丈)¶
　　剙建邳州黄河北岸宋家灣摟崖埽工(長三百/十丈)¶
　　剙築宿遷縣黄河南岸墩郎廟大越隄内格隄(長/一)¶
　　(百/丈)¶
　　又剙築蔡家樓越隄内撐隄(長六/十丈)¶
　　又剙築彭家堡越隄(長三百/一十丈)¶
　　又增築陳家道口迤裏越隄(長五/百丈)又於越隄内剙¶
<pb:KR2k0042_WYG_052-48a>¶
　　築撐隄(長九十/五丈)¶
　　又建臧家莊上水頭挑水壩(長二/十丈)又接下邁埽(長/一)¶
　　(百六/十丈)¶
　　又剙築五堡月隄内撐隄(長一百四/十四丈)¶
　　又加築黄河北岸楊家莊越隄(長一百三十丈又/補築缺口長十丈)¶
　　又加築河北鎮越隄(長六百/六十丈)接築越隄(長二十/五丈)又¶
　　越隄中剙築撐隄(長九/十丈)¶
　　又添築大古城越隄内撐隄(長一百/二十丈)¶
<pb:KR2k0042_WYG_052-48b>¶
　　剙築桃源縣黄河南岸烟墩越隄(長三百/九十丈)¶
　　又築胡家莊越隄内小越隄(長四百/一十丈)¶
　　又築顔家莊越隄(長三百/七十丈)撐隄(長一百四/十五丈)¶
　　又築談家莊撐隄二道(一長九十六丈/一長九十丈)¶
　　又築高家灣撐隄(長一百/四丈)越隄内撐隄(長一百/二十丈)¶
　　又接築黄河北岸九里岡格隄二道(一長一百二/十丈一長九)¶
　　(十三/丈)¶
　　又築三坌撐隄(長九/十丈)半路劉撐隄(長八十/七丈)¶
<pb:KR2k0042_WYG_052-49a>¶
　　又築徐昇壩越隄(長三百/二十丈)撐隄(長五/十丈)¶
　　又築七里溝埽臺(長十/四丈)撐隄(長三十/五丈)¶
　　補築清河縣黄河北岸王家營隄工(長六百/三丈)¶
　　又補築黄河南岸清口西壩邊隄工(長四百六/十三丈)河¶
　　工事宜冊六年五月工竣¶
　　加幫山陽縣黄河南岸王公隄工(長二千/三十丈)又補縷¶
　　隄頂工(長一千六百/二十六丈)河㕔冊六年五月工竣¶
　　又加高老壩口外坡隄(長一百/三丈)大車路口隄(長一/百九)¶
<pb:KR2k0042_WYG_052-49b>¶
　　(十/丈)¶
　　又加幫尹韓二莊越隄等工(共長二千七/百五十一丈)¶
　　又加幫沈家園越隄格隄等工(長八千五百九/十八丈八尺)河¶
　　工事宜冊六年工竣¶
　　六年建徐州黄河南岸曹家壩埽工(長一百/十丈)¶
　　加幫睢寜縣黄河南岸王家堂縷隄(長四百/六十丈)¶
　　建宿遷縣黄河南岸皁河集前摟崖埽工(長一百/六十丈)¶
　　建桃源縣北門外黄河南岸䕶崖埽工(長一百四/十七丈)¶
<pb:KR2k0042_WYG_052-50a>¶
　　　又建黄河北岸單家莊䕶崖埽工(長一百/五十丈)¶
　　　七年二月初五日奉¶
上諭齊蘇勒練達老成深悉河工事務是以授嵇曾筠為¶
　副總河專管北河而令齊蘇勒兼理南北兩河之事今¶
　尹繼善新管河務朕意欲令尹繼善嵇曾筠分任南北¶
　兩河又思治河之道必合全河形勢通行籌畫方可疏¶
　導安瀾若分令兩員管理恐有推諉掣肘之處著怡親¶
　王大學士等會同署蘇州巡撫王璣及九卿内本籍江¶
<pb:KR2k0042_WYG_052-50b>¶
　南河南山東之人通曉河務者詳悉速議具奏¶
　　　七月初八日¶
上諭黄河隄岸乃運道民生所闗最為𦂳要年来殫心經¶
　理增卑培薄幸隄工堅固共處安瀾但工程報竣例應¶
　歸汛修防而額設河兵堡夫只能修補水浪衝激之處¶
　防備臨險搶䕶之用至於隄身一年之内風雨淋漓車¶
　馬踐踏漸致侵蝕者亦勢所必有而隄遠工多不能責¶
　諸寥寥兵役也朕留心訪察已久又復詢問通曉河工¶
<pb:KR2k0042_WYG_052-51a>¶
　之人知河防一覽内載有潘季馴每嵗派夫加高五寸¶
　之請即從前靳輔亦有每兵一名招募幫丁四名給以¶
　隄内空地耕種免糧嵗令加土五寸之議與朕計慮之¶
　處實相符合朕思隄工雖千有餘里若按丈每年加修¶
　五寸計費不過三四萬兩倘置之不議一年剝削四五¶
　寸合十年而計之其所費之多恐有不止於加修之數¶
　者況河流漲漫不時難以預料何若逐年増修保固為¶
　未雨綢繆之計也朕意如此其果否有益之處著南北¶
<pb:KR2k0042_WYG_052-51b>¶
　兩河總督尹繼善嵇曾筠悉心商酌詳確定議具奏至¶
　於州縣派夫錮弊久經嚴革而募丁給田之説亦不可¶
　行其每年嵗修之費或動用藩庫帑金或於臨河州縣¶
　應解公用銀兩内就近支給若有不敷於藩庫撥補亦¶
　著河臣一併定議具奏¶
　　　九月十四日内閣進¶
　　呈¶
聖祖仁皇帝治河方畧奉¶
<pb:KR2k0042_WYG_052-52a>¶
上諭著内閣敬謹收貯朕惟¶
聖祖仁皇帝軫念民生而於黄運兩河尤厪¶
聖懐自甲子以迄丁亥六次¶
親厯河干指授方畧一切修築堵塞事宜無不出自¶
宸衷規畫數十年來¶
聖謨睿訓備載此書凡有河防水利之任者皆應悉心詳¶
　閲奉為法則著繕寫三部發給孔毓珣嵇曽筠尹繼善¶
　令其敬謹閲㸔必於河務大有裨益但河性遷移或今¶
<pb:KR2k0042_WYG_052-52b>¶
　日情形與昔年有不同之處著孔毓珣等三人㑹同商¶
　酌具奏又當年或有奉¶
㫖案件此書未經載入而該衙門有檔可稽者亦著查明¶
　具奏¶
　　　是年建宿遷縣黄河南岸蔡家馬路摟崖埽工(長/一)¶
　　　(百七/十丈)¶
　　　八年九月總河嵇曾筠疏請預備工料以資修守¶
　　　十二月奉¶
<pb:KR2k0042_WYG_052-53a>¶
俞㫖行　(附/)嵇曾筠疏略(河工料物全在及時儧辦貯工/濟用方資修守遍閲黄河自徐)¶
　　　(屬之碭山以至山安海口雨岸綿長一千六百餘/里隄埽工程在在險汛如同鱗集兼之邳宿桃中)¶
　　　(高堰淮揚一帶湖河工程攸闗運道民生均屬𦂳/要每年嵗搶以及新險貴帑數十萬用料億千萬)¶
　　　(束方能敷用從前河道除額運葦蕩營柴一百五/十萬之外俱於河庫通融發帑年前預給辦料銀)¶
　　　(兩購貯料物但所辦之料不過十分之二三工多/料少分貯難周一遇水勢漲發雖臨期陸續購辦)¶
　　　(每多挽運維艱緩不濟急且江南柴束産自海口/一帶守候風信辦運更延時日若非先事預圖恐)¶
　　　(致臨期坐誤請照豫省之例每年於九十月内即/預為約計各㕔需用之料通融動支銀兩預備十)¶
　　　(分之七酌量工程險易分貯各工限以本年十一/月内運工一半次年正月内務令全運到工其餘)¶
<pb:KR2k0042_WYG_052-53b>¶
　　　(俟次年㸔工程之/緩急再為辦運)¶
　　　是年剙築邳州黄河北岸宋家灣摟崖埽工(長三/百一)¶
　　　(十/丈)¶
　　　建宿遷縣黄河南岸鈔闗前摟崖埽工(長一百/五十丈)¶
　　　建桃源縣黄河南岸沈家莊䕶崖埽工(長一百/五十丈)¶
　　　加高清河縣黄河北岸石人溝縷隄(長二百/五十丈)楊家¶
　　　莊隄(長一百一/十五丈)王家營減壩迤東起隄(長二百一/十六丈)¶
　　　河工事宜冊九年三月工竣¶
<pb:KR2k0042_WYG_052-54a>¶
　　又加高黄河南岸清口東甘羅城隄(長一百四/十六丈)卞¶
　　家汪隄(長八十/四丈)天妃壩隄(長三百/二十丈)河工事宜冊九¶
　　年三月工竣¶
　　九年剙築蕭縣黄河南岸徐家莊摟崖埽工(長一/百九)¶
　　(十八/丈)徐屬㕔冊徐家莊對岸漲出沙觜大溜直射¶
　　南岸建築摟崖埽箇保固險工¶
　　剙築徐州黄河南岸楊家窪月隄(長三/百丈)¶
　　剙築睢寜縣黄河南岸劉家樓迤裏月隄(長二百/五十五)¶
<pb:KR2k0042_WYG_052-54b>¶
　　(丈/)朱家壩迤裏月隄(長五百一十/六丈五尺)河工事宜冊俱¶
　　為重門以保隄工¶
　　建築靈璧縣黄河南岸張家瓦房壩臺併摟崖埽¶
　　工(長一百/五十丈)邳睢㕔冊因徐州境内茅家山二十里¶
　　長河大溜直射南岸以致新生險工築壩臺摟崖¶
　　埽以資捍禦¶
　　剙築宿遷縣黄河南岸孟城菴月隄(長二百/五十丈)¶
　　又建築黄河北岸王家灘挑水壩二座(各長十丈/並上下雁)¶
<pb:KR2k0042_WYG_052-55a>¶
　　　(翅䕶崖埽長/一百一十丈)¶
　　　建築桃源縣黄河南岸蔡家莊壩臺(長十丈並上/下雁翅䕶崖)¶
　　　(埽長八/十丈)¶
　　　加幫山陽縣黄河南岸韓家莊縷隄(長三百/九十丈)¶
　　　十年建築阜寜縣北岸四套月隄(長一千/八百丈)　(附/)嵇¶
　　　曾筠疏畧(阜寜縣黄河北岸四套五套一帶地方/坐當黄河尾□諸水匯歸入海之區地)¶
　　　(形最窪危險堪虞前於雍正八年秋汛水勢驟長/人力難於保䕶致將四套埽工衝塌今因南岸長)¶
　　　(出沙灘溜勢日漸北徙四套上下甚屬危險若再/搶築埽工則臨河地勢虛鬆不特難於保䕶且錢)¶
<pb:KR2k0042_WYG_052-55b>¶
　　　(糧需費浩繁臣親赴該工逐細確勘必須寛築隄/防以禦汎水於三套以下高阜之處建築月隄一)¶
　　　(道庶上下包䕶兠灣俾水勢循軌東注不致有出/漕旁洩之患奉)¶
(㫖依議/)¶
　　　十一年建築龔家營月隄(長一千一百/五十五丈)徐家莊月¶
　　　隄(長二千九/百八十丈)　(附/)嵇曾筠疏略(山陽縣黄河南岸/龔家營地方坐當)¶
　　　(黄水入海門户最為𦂳要祗因舊有縷隄臨河太/近大溜汕刷河崖坍塌入裏致成埽灣險工若下)¶
　　　(埽修防工段綿長需料浩繁且全黄之水建瓴而/下埽刷埽根更難保護急應在於縷隄之南圏築)¶
　　　(月隄一道避其湍激之勢以順其就下之性又阜/寜縣黄河南岸徐家莊地方去海更近雍正八年)¶
<pb:KR2k0042_WYG_052-56a>¶
　　(題大溜日漸南徙經前河臣孔毓珣止計長二千九/  建月隄一道自徐家莊至陳家浦)¶
　　　(百八十丈原估止高八尺頂寛二丈底寛六丈續/經臣等㑹疏)¶
　　(題修在案迄今復歴三載北岸沙灘日長頂衝大溜/  直射南岸而該處地形窪下前次所築之隄殊屬)¶
　　　(卑薄恐汎水長發黄水下注海潮上湧難資捍禦/亟應加幫高厚以固隄防查山陽縣黄河南岸龔)¶
　　　(家營上自邵家莊後起下至吉家莊後止創築月/隄一道長一千一百五十五丈阜寜縣黄河南岸)¶
　　　(自徐家莊起至陳家浦止加幫月隄長二千九百/八十丈奉)¶
(㫖/)　(議/)又合龍閉氣説(堵閉決口至合龍時正河尚未寛/通旁流又復阻塞全河水勢進退)¶
　　　(兩難屈不能伸之日此時茍措置少有不周必致/尋路奪門乗虚潰陷盡棄前工故堵合決口築至)¶
<pb:KR2k0042_WYG_052-56b>¶
　　　(祗寛十餘丈之時務將從前已下各埽凡揪頭滾/肚以及樁橛等項一一檢㸃明白更驗明積料積)¶
　　　(上若干然後每邉各再進一二埽鑲墊極穩方可/捲下合龍埽箇其埽或用單用雙俱可不拘既下)¶
　　　(埽閉合之後一鼔作氣竭力鑲瑱層層加壓著地/随即簽樁至埽尾溜㫁為率至從前做過各埽須)¶
　　　(自靠隄起至龍門口止通身壓土三四尺加鑲又/不可一律鋪填如埽面寛十丈者止於埽頭埽尾)¶
　　　(各鑲寛一二丈其埽面中間多用土壓埽上壓土/愈重埽箇愈穩將来蟄陷亦少若夫堵合決口之)¶
　　　(後河流亦必去埽工數十丈之外似乎足資鞏固/但近埽之處不有河形即係窪地水勢一長仍必)¶
　　　(分流倘不早為防備則外口嫩沙見水便消壩下/埽工倘或朽腐一有更變便無從下手亟須於龍)¶
　　　(門外口約畧長短再下順埽數十丈或二路二層/或二路一層以䕶之如龍門裏口跌塘尚淺則於)¶
<pb:KR2k0042_WYG_052-57a>¶
　　(裏口建貼心壩以為内戧更著𦂳晝夜搶築裏越/大隄一道方為萬全無失蓋以論水者氣勢二字)¶
　　(本屬相連勢之所趨氣必隨之今裏戧外䕶而又/圏以越隄俾其氣無所透而其勢亦隨以退阻淤)¶
　　(沙掛灘可跂而待司壩工/者其可不急為之善後耶)又石工説(石工之要第/一先審水勢)¶
　　(如黄河水性靡常沙土虚鬆除山陵岡麓土性堅/凝量為建築石主以資捍禦其餘㮣難壘砌又如)¶
　　(清水頂衝之處建牐若遇山水大發全力衝動必/致潰裂難支惟熟察夫来源之清濁為頂衝為拖)¶
　　(溜擇地建造方能堅久是水勢之貴於斟酌者一/也一在先據根基如根基不能堅實雖密釘長樁)¶
　　(層壘巨石平墊下座必致塌陷務須選擇土性堅/凝之處然後施工則久而不敝即至歴年既遠間)¶
　　(有損傷基址永固易於修理是根基之貴於堅實/者一也至於壘砌之法首重底樁毋論馬牙梅花)¶
<pb:KR2k0042_WYG_052-57b>¶
　　(務必株株實在方能著力一有虛鬆則力難勝重/上實下虛道身受病即全體俱堅間冇一二樁根)¶
　　(不能到地偶遇石縫接筍之處立致欹斜偏側是/以按照漕規估計有二截三截之分而測量地勢)¶
　　(簽釘務以著實到地為要是底樁之貴於實在者/一也一重石塊不拘丁砌順砌務須六面琢平方)¶
　　(能穩固倘一面不平即一處不穩每有任聽匠作/草率了事鑿鑿不平用碎石襯墊迨至壘砌既高)¶
　　(其力愈重所墊碎石難支工完未幾旋有蟄裂是/石塊之貴於平整者一也一重對縫石縫不密則)¶
　　(罅隙可虞易於滲漏即使灌以濃漿而灰縫粗疎/不能鎔成一片串水之患勢不能免凡鬬筍接縫)¶
　　(之處務必琢磨細緻參差壓縫勾抿合式方資鞏/固是接縫之貴於緻密者一也一重灰汁灰有真)¶
　　(&KR0915;之辨汁有濃薄之分少不留心察㸔則動多虛/假茍至計及錙銖希圖節省即有匠工牙儈乗機)¶
<pb:KR2k0042_WYG_052-58a>¶
　　(舞弊灰則攙和沙泥汁則半多清水豈能融洽膠/黏充盈飽滿徒飾外觀其弊不可勝言是灰汁之)¶
　　(貴乎察核者一也一重丁石不拘大小石工如得/層層丁砌自當格外堅固否則層丁層順間砌皆)¶
　　(能垂久如非喫𦂳大工則估計順砌居多每層順/砌一丈例用丁頭石三塊每塊長三尺六寸庶與)¶
　　(襯裏磚石裏外牽扯方資鞏固如謂壘砌在中無/可考究所用丁頭石長不如式則牆裏二石兩不)¶
　　(相蒙倒卸之虞半多由此是丁石之貴於照佔者/一也一重襯磚牆石之後接砌裏石裏石之後復)¶
　　(襯河磚蓋土石性殊難於聨屬以磚貼土誠有妙/理如或聰明自用更改成規動謂磚性不堅不如)¶
　　(省去不知土石性難融洽分而不屬大有疎虞是/襯磚之貴乎如式者一也一重尾土石工背後用)¶
　　(土填築土石相接最難聨屬夯杵不密每致成患/務須砌石一層即填土一層用雜木夯杵百錬千)¶
<pb:KR2k0042_WYG_052-58b>¶
　　(錘方能堅凝貼合如壘砌既高方始填土以及任/意堆積先後失宜雨淋水灌非虚鬆塌卸則脹裂)¶
　　(傾欹均為石工大患是尾土之貴乎堅密者一也/一重月壩凡修砌石工必先築月壩攔水法用兩)¶
　　(面排樁襯以笆蓆中填土心攩溜閉氣不使少有/滲漏以便施工此不易之則也然於洪波巨浪中)¶
　　(一壩孤懸勢難屹立如徒固執舊章不知變通萬/一工程將半壩有疎虞前功盡棄所損實多又在)¶
　　(因地制宜如水淺則用月壩水深則留存舊工一/二層以為外障退進一二丈穵漕釘樁壘砌是月)¶
　　(壩之貴於相機者一也他如清槽戽水扣錠安鋦/集料庀材鳩工利器事無巨細貴周備而不遺時)¶
　　(有後先毋臨期而滋誤若夫金門雁翅之須詳磯/心裹頭之有别迎水跌水在長短之合宜減壩滾)¶
　　(壩實同工而異用牐洞無分乎大小隄堰總貴乎/高堅形制雖殊施工則一要須熟習於平時方不)¶
<pb:KR2k0042_WYG_052-59a>¶
　　(致周章於臨事也謹於高/堰工成為志大畧於此)又隄工走漏説(語云千/金之隄)¶
　　(潰於蟻穴穴之不可不慎也所貴平時巡查嚴密/有則填塞斯汛水長發乃可無患如隄内積水之)¶
　　(區色泛微黄必臨水坦坡有進水之穴洞查勘得/實即用鐵鍋扣住勿使走氣周圍用上填壓堆成)¶
　　(高厚土址切勿脚踹杵夯致令洩氣恐有意外之/慮㫁水之後或於隄頂或於隄腰穵至患處尋其)¶
　　(過水之洞層層填土夯築堅實此截築法也又如/河水漫灘隄根滲漏洞穴難尋但見裏隄過水即)¶
　　(令會水精細人在外坦逐細踹尋凡過水之處抽/氣必大易於覺察踹尋著實萬勿用碎石草把填)¶
　　(塞越塞越漏恐成大患須量洞口之大小或塞以/棉襖或塞以棉被便可堵住設或洞口寛大必使)¶
　　(一人赤體將洞口坐住一面飛集人夫於所坐之/下周圍塞土離人二三尺圍繞成圏築成井様寛)¶
<pb:KR2k0042_WYG_052-59b>¶
　　(七八尺高出水面二三尺俟外水不入即令塞穴/之人扶竿速起立將井上填實若恐頂衝汕刷加)¶
　　(以䕶埽防風㫁不致潰裂此外堵法也更有一種/井穿獾洞外面似無大壞不知隄内已屬空虚一)¶
　　(遇水長怱然走漏勢如泉湧不可復救則非覆鍋/塞絮所能奏效者須細㸔隄外之水如淹隄二三)¶
　　(尺隄内平地比外地低窪一二尺過水不大宜飛/調人夫即於隄内走漏處𦂳接大隄買土急築小)¶
　　(月隄一道攔定走漏之水勿使伸腰透氣聴其流/滿月隄内外相抵則不過水矣然後從月隄兩頭)¶
　　(挨次用土實填築成裏戧一道可資鞏固切勿先/於漏處用土加幫夫少則不能立成夫多則蹂躪)¶
　　(塌卸反損大隄此内堵法也倘或隄外水深五六/尺隄内之地又較外地界矮倉猝相乗焉能築此)¶
　　(高厚月隄以資捍禦則宜星運軟草於隄外坦坡/下挨次鋪鑲細土層層加壓加至出水則漏自㫁)¶
<pb:KR2k0042_WYG_052-60a>¶
　　　(俟汎水消落當築裏月隄一道内外兼治方可永/固大抵獾洞鼠穴不在隄之外坦而在裏陡不在)¶
　　　(人跡常經之地而在幽僻荆棘之間嚴飭各汛文/武員弁修補於平時自不貽悞於倉猝巡查之責)¶
　　　(屬之兵夫督催之任寄之官弁實為閒中之/當急小中之最大者也司河者幸毋忽視焉)¶
　　　十一年八月邳睢黄河南岸王家堂對岸沙灘¶
天賜開闢引河一道險工永停修防大學士總督河道嵇¶
　　　曾筠¶
　　題奏¶
詔致祭河神¶
<pb:KR2k0042_WYG_052-60b>¶
　　　十二年八月築安東縣黄河北岸王家馬頭險工¶
　　　(長一百/五十丈)¶
　　　十一月修築宿遷桃源安東阜寜等縣夏家馬路¶
　　　陳家樓王家馬頭辛家蕩等處越隄又下埽加鑲¶
　　　埽臺¶
　¶
　¶
　　江南通志卷五十三¶
