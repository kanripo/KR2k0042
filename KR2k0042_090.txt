# -*- mode: mandoku-view; -*-
#+TITLE: 江南通志
#+DATE: 2015-08-24 22:41:08.595438
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷九十一
<pb:KR2k0042_WYG_090-1a>¶
欽定四庫全書¶
　江南通志卷九十一¶
　　學校志¶
　　　試院¶
　　貢院在江寧府城縣學之東明景泰間建中有樓¶
　　曰明逺堂曰至公左右為監臨提調院列以騰録¶
　　對讀供給諸所堂前為東西文場號房堂後有池¶
　　架橋於上曰飛虹橋之北有門後有堂七間中三¶
<pb:KR2k0042_WYG_090-1b>¶
　　間為衡鑒堂左右各二間為主考官燕室左右掖¶
　　皆有屋為五經同考官所居前有寫榜刻刷内㕑¶
　　諸所隆慶間都御史盛汝謙購隙地繚以土垣四¶
　　圍巡警外設公館及羣舍以備供饌(附/)吳節重修¶
　　碑記(貢舉有院内外通制也南京應天府為天下/貢院首其制度亦為四方所取法自設科以)¶
　　(來其地凡四易洪武初以北城演武場為之永樂/中移於郡學文墀正統間復徙武學之講堂後士)¶
　　(多地隘非闢廡毀垣不足容景泰初府尹馬諒將/修述職之典於朝乃進耆宿而咨之咸曰秦淮之)¶
　　(陽有地廓如前武臣沒入廢宅也鞠為氓𨽻之圃/久矣若葺而理之可辦也公曰諾即具疏以聞詔)¶
<pb:KR2k0042_WYG_090-2a>¶
　　(禮部勘覆如其言遂與府丞陳宜首任經費而寮/寀之良亦各捐俸為助鳩工市材募力啟土盡撤)¶
　　(其舊而新之中為至公堂監臨侍御與知貢舉官/居之左右夾室則封檢對謄之所也後為内簾寢)¶
　　(室翰林正考主之東西有廂則同考師儒校讐之/處也堂之前地平而勢整甲乙相向可為席三千)¶
　　(有竒所以待士也由南而入則重門縈紆䕶之以/棘所以防搜檢而嚴更僕也與凡庖湢之房餼廩)¶
　　(之庫亦有位次而仆物之需几案之用又皆因時/而為之者也工畢適嵗癸酉大比届期合成均與)¶
　　(畿甸之士奉試如式比轍棘而得人加多乃相與/列宴於新堂之上時鹿鳴興歌籩豆有踐流觀煥)¶
　　(彩文物交並京闈科貢之盛於斯為備矣天順改/元恭逢聖君莅祚首降恩詔切於求賢於是京府)¶
　　(長寮以為文運方隆乎昔而是院更新宜有所記/乃具始末來徴文將刻諸石竊惟進士之科始於)¶
<pb:KR2k0042_WYG_090-2b>¶
　　(成周盛於漢唐宋而最盛於明葢士君子入仕之/顯階至公之通道也然儀必當物禮不虚隆故敷)¶
　　(納之訓式燕之雅具於經而賓興之典計偕之令/又於禮制有足徵焉然此皆上之所以待士也若)¶
　　(夫功業相尚以致君澤民為心掀揭天地而宣昭/古今則又在乎士耳不然則賢能之書奚以表見)¶
　　(於當世耶節忝斯文嘗執筆於此不敢以菲薄辭/謹述具造之由以彰昭代人文之盛美尹丞締構)¶
　　(之功兼以諗夫豪傑之/士各勉魁擢於後日云)¶
國朝雍正二年總督查弼納捐資增設號舍十年署總¶
　　督尹繼善又捐修堂簾廣增號舍規制甚備¶
　　江寧府試院一在府城大功坊南明嘉靖間御史¶
<pb:KR2k0042_WYG_090-3a>¶
　　盧煥建萬厯間圮御史陳貞復建¶
國朝順治間為民居所侵康熙五十二年巡撫張伯行¶
　　重建都司章秉法董其事規模閎整(附/)張伯行記¶
　　(省會舊有學使者試士之所在都使司廨東順治/庚子後始廢康熙甲戍乙亥間有議復者乃中止)¶
　　(焉越十餘年太學生左史輩倡復之輙又止予以/監臨癸巳科試事諸生張元等請復於予四月工)¶
　　(興明年五月竣士皆以試於會城為宜乃記之曰/事難成而易毀也茍非其人之賢且才能力持之)¶
　　(不可動揺烏能轉毀而為成哉當是時制軍長白/赫公韙之則其德於十四郡之士也甚大予因檄)¶
　　(㑹稽章公秉法太守平陽衛君洪相與力行毋惑/其檄章君從人望也章君於是集其鄉先生及三)¶
<pb:KR2k0042_WYG_090-3b>¶
　　(庠弟子員之任事者與夫富商大賈之由成均而/來系籍者注名有簿捐金有條而閩海之降將子)¶
　　(弟久於其地弗能遷也資而遣之闢地鳩工材甓/具而斧斤施始則巍然而堂成再則邃然而室成)¶
　　(其樓宇則翬而俯其左右个則翼而承主有息而/賓以寧輿儓胥書之所憩㕑井之所炊汲廐厠無)¶
　　(缺堂之前則試士東場也坐人以八百計西亦如/之其高下之坐具亦如其人之數他瓊屑者又皆)¶
　　(與焉繚以周垣表以棹楔中則冠以大扉二加闌/楯而䕶之所謂鎖㕔而試者也夫古者士習於學)¶
　　(宫自詩書六藝至於論治論獄出兵授捷之材皆/取於此故人才真而弦歌弗輟後世為士者又徒)¶
　　(彫琢於文辭以自見勢不得不廣其地以試其材/然)¶
　(國家大體必於㑹城為宜者誠有見於地之不可易/  而君子亟亟儲材之意斯為至也若其往試句曲)¶
<pb:KR2k0042_WYG_090-4a>¶
　　　(疲於舟車徒步以漂溺/寒餓為憂其小者也)一在句容縣治東南舊書¶
　　　院址始督學駐省城諸生就試明萬厯二十三年¶
　　　督學陳某即其地建試院四十年督學熊廷弼復¶
　　　因舊基重建後學使嵗試每駐節焉雍正十二年¶
　　　總督趙𢎞恩議令嵗科兩試俱駐江寧多士便之¶
　　　蘇州府試院在崑山縣治東南薦嚴寺左故范石¶
　　　湖書院明宣德間知縣羅永年建為巡撫行臺後¶
　　　為督學校士之署¶
<pb:KR2k0042_WYG_090-4b>¶
　國朝順治初廢十五年提學僉事張能麟重建太倉州¶
　　　舊屬蘇州府科嵗試皆赴崑山今仍其舊(附/)張能¶
　　　鱗記(江南學使者年來更易不常自繡衣持衡則/東西院並既而差復未幾又以金馬代花驄)¶
　　　(近侍史臣文雅權衡並隆一時宜其安且久也乃/諫臣以各省例議歸憲司)¶
(上可其奏選於六曹余謬膺㝢内人文最端本澄源移風/簡命承乏兹役竊念六郡為)¶
　　　(易俗余責也而考經訂藝多士其環聽焉何可無/設棘地淮揚則署海陵常鎮則署澄江蘇松則署)¶
　　　(鹿城由來舊矣鹿城之址在東南隅㢲位興文育/才文筆峯實鍾其靈慨自兵燹而後一望荒烟茂)¶
　　　(草每當嵗科校士或逺調江上或權宜郡學十餘/載來無復知有崑之試署者予下車亷得其詳力)¶
<pb:KR2k0042_WYG_090-5a>¶
　　(以建復為已任躬履其所經畫規模左右為僧俗/所侵者悉闢之石坊轅門班房鼓亭俱如制大門)¶
　　(儀門各五楹儀門外土地祠三間並祀范公示不/忘本也府縣㕔三間執簿呼名以恤勞也大堂五)¶
　　(楹前後軒敞高亮川堂聨絡後堂亦以五楹建東/側小屋八間為胥吏書寫地向後則自公門所以)¶
　　(别内外也門内則公衙明三暗五明者為衡鑒堂/暗者為息偃地也兩側小構數椽亦可以休從者)¶
　　(最後為旭升樓九楹正五旁四環抱桶然樓東尚/有餘地為小齋五間種植竹木可以節勞小憩也)¶
　　(樓後圍牆舊有荷花亭尚可擴充以俟後之君子/經盡甫畢適徐君邦俊來視邑事亟屬之暨命邑)¶
　　(廣文王君鯤化張君希哲乃陶乃甓乃匠乃石拮/据綜理自丁酉初夏經始孟秋告成士民來觀者)¶
　　(曽不意其神速至此也嗟乎天下事莫不難於慮/始茲幸始而終矣校士有地諸士可無逺渉之艱)¶
<pb:KR2k0042_WYG_090-5b>¶
　　(郡宫牆亦永無蹂躪之跡惜寒士而妥聖靈此/非不亟之經營也徐侯輩請記於余遂授之簡)¶
　　松江府試院在府治東大街舊察院署始松士嵗¶
　　試赴崑山科試赴江陰跋渉多費¶
國朝康熙三十八年郡人莫之攻捐資倡買察院後顧¶
　　氏宅拓而大之諸生捐助創建試院提學張泰交¶
　　始按臨校士於此¶
　　常州府試院在江陰縣大街虹橋東宋元間為澄¶
　　江驛明初吳良鎮江陰居此萬厯四十三年學使¶
<pb:KR2k0042_WYG_090-6a>¶
　　按部校士拓為督學察院¶
國朝因之其規制閎敞為江南學使駐劄衙門向嵗試¶
　　常鎮二府科試蘇松常鎮四府皆在此後各府俱¶
　　建造試院科嵗試惟本府生童今下江學使仍駐¶
　　劄於此¶
　　鎮江府試院在金壇縣治南鎮江向無試院府屬¶
　　生童毎科嵗俱就試江陰¶
國朝雍正八年金壇丹陽二邑諸生倡捐建立試院於¶
<pb:KR2k0042_WYG_090-6b>¶
　　壇邑提學張廷璐始按臨考試¶
　　淮安府試院在府治南府學之西即中察院署¶
國朝順治中改為試院其考場向沿蓆棚雍正二年知¶
　　府祖秉圭山陽知縣羅珮敎授蔣文元等易以瓦¶
　　厰海邳二州向皆附考陞直𨽻州後亦然十一年¶
　　以邳州屬徐州府科嵗試改赴徐州¶
　　揚州府試院在泰州治東明時本鳳撫軍使院萬¶
　　厯間巡撫李三才拓大之¶
<pb:KR2k0042_WYG_090-7a>¶
　國朝康熙中改為試院以其地當十屬之中故學使按¶
　　　揚必駐於此四十五年知府左必蕃重修(附/)宫夢¶
　　　仁記(今之試院昔鳯撫軍使院也撫使者移撤不/常後遂為校士之所毎學使者按揚必莅茲)¶
　　　(焉葢以地當十邑之中道里均而往來便也然傳/舍視之有司不暇顧問而典守者因縁作奸風雨)¶
　　　(之□□城社之狐鼠日甚一日及此不修無論行/部校士時處非適中則文移期會動需時日而呼)¶
　　　(應不前在應校之士舟車跋涉館舍飲食之所費/亦大不貲舍逸就勞既為吾州之士之憂辭近即)¶
　　　(逺更為吾郡九屬之士之憂記曰有其舉之不可/廢也嵗丙戌㑹學使者檄至紳士倉皇無所出不)¶
　　　(得已創捐修議請於州不得請於府乃得之當是/時東粤左公以清卿之貳)¶
<pb:KR2k0042_WYG_090-7b>¶
(特㫖留刺揚州愛士憐才於文章尤篤嗜往時童子應府/      試咸詣郡彚十屬分場如學使者故事於是公止)¶
　　　(泰童子勿西九屬既試卜日減從扁舟野次於州/之南津屏去一切供帳黎明城扉啟而入集童子)¶
　　　(於學宫試之畢試而返纔兩日耳諸童子以府試/資斧踴躍捐修闔邑紳士佽助之得若干金汪學)¶
　　　(博姜僉判董其事不五旬而既圮之試院煥然改/觀矣使其時公亦如州牧不問則紳士之議寢勢)¶
　　　(必渉江而南後因為例暑雨祁寒往返闕津道路/間其茶苦伊於胡底公葢不時為今日士計且為)¶
　　　(士之子若孫計並為九屬士之子若孫計而更為/吾州億萬户計何則吾州疊罹水患凋敝已久公)¶
　　　(謂三年兩試僦居有邸閣之資列肆有竒贏之獲/泰之人利可百千焉以三十年之通計則百萬可)¶
　　　(致也落成之日碑而榜之曰勿毀牆宇勿肆芻牧/勿作吏局雜塲即往來憲使至止亦必禀命於州)¶
<pb:KR2k0042_WYG_090-8a>¶
　　(於學隨啟隨閉著為/令甲而屬余記之)雍正元年知州魏錫祚復修¶
　　徐州府試院在府城東門内¶
國朝康熙五十四年知州卞之鈞姜焯相繼創建為督¶
　　學試士之所始徐士赴淮與試逺者往返千餘里¶
　　又有黃河之險至是稱便¶
　　通州試院在州署東通士舊赴泰州與試¶
國朝雍正二年州改直𨽻建立試院學使始按臨考試¶
　　安慶府試院在府治東舊察院遺址¶
<pb:KR2k0042_WYG_090-8b>¶
國朝順治七年操撫李日芃檄建東西文場大堂捲㕔¶
　　規制畢備(附/)李嵩陽記(皖城自昔稱重鎮其山秀/鬱其水潏蕩其人磊落英)¶
　　(多俗饒魚蛤菰蒲之利習儒術敦詩書然以地介/呉楚襟江流而蔽淮服曩昔多事輙先受兵亦形)¶
　　(勢然也二紀以來干戈未戢順治六年大中丞培/原李公自冮上督師兼撫治所屬建閫是邦歴覽)¶
　　(四封喟然曰此三分後所云上遊要地也今海内/一家治化旁達乃獨為匪民耶於是勤詢民隱得)¶
　　(其利病無不為而去之勞來安集流離日還户口/日息既富且敎翕然從風郡故有察院嵗久陊壊)¶
　　(公念諸生就試無地赴調為艱乃親營度鳩工葺/治支柱邪傾垣墉塗茨孔曼且碩煥然改觀復闢)¶
　　(餘址為堂為軒廊廡周通房闥相次殖殖噲噲從/前所無創建瓦厰傑然對時爽塏高朗列凡八百)¶
<pb:KR2k0042_WYG_090-9a>¶
　　(如櫛如鱗多士以寧因感生奮先是皖為用武之/區學使者不至廿有餘載矣予自滁陽實始來此)¶
　　(所歴淝舒諸境荒逺&KR1306;寂俄見車馬絡繹輿衛甚/衆則公所遣迓也及就館舍供具帷帳部署井井)¶
　　(予因竊嘆公之經營四方調燮五緯洪鉅纎悉畢/舉不遺類皆若是是可師法也已自是厥後皖之)¶
　　(習俗丕變人文稱盛當且度越疇曩吾知百世而/下猶拜公之賜寧特一時多士式歌且舞哉以庚)¶
　　(寅孟夏告成始居之者為黃池李/嵩陽因書以示來者俾知所自)康熙十二年知¶
　　府姚琅重建大堂四十八年諸生江岱等倡捐拓¶
　　地徙儀門於南十數武增置號舍雍正十年東西¶
　　文場為大風所傾頽知府徐士林捐俸並募七學¶
<pb:KR2k0042_WYG_090-9b>¶
　　諸生增建文場東西四十二間又增監視㕔三間¶
　　於東偏工未竣同知李國相署府篆委懷寧縣敎¶
　　諭謝有煇監生江巒監工於十一年告成¶
　　徽州府試院在府治東元䝉古字學遺址明時建¶
　　為察院¶
國朝康熙二十八年休寧監生黃鳳翼捐資建造棚厰¶
　　為試院學使始按臨嵗試而科試仍在旌德雍正¶
　　三年上下江分兩學使科嵗試遂俱在本府試院¶
<pb:KR2k0042_WYG_090-10a>¶
　　嵗久朽敝十二年歙人汪濤捐資重建大堂内署¶
　　頭門儀門及四圍垣牆并増造樓房為寢息地規¶
　　制煥然¶
　　寧國府試院在府治西舊為宛陵書院明宣德中¶
　　推官尹崇高因故址建正統間知府増修為廵撫¶
　　行臺後相沿為憲使往來公館¶
國朝康熙二十五年宣城知縣袁朝選捐資修建瓦厰¶
　　為學使者校士之所先是生童俱赴旌德縣考棚¶
<pb:KR2k0042_WYG_090-10b>¶
　　應試至是便之廣德州無試院其嵗科兩試向俱¶
　　赴寧國府附考今仍其舊¶
　　池州府試院在城西街即舊西察院明時建為憲¶
　　使往來駐節之地學使按臨亦校士其中今尚如¶
　　故¶
　　太平府試院在府城東本東察院明巡按御史駐¶
　　節處¶
國朝康熙七年督學按臨遂為試院十年當塗知縣寇¶
<pb:KR2k0042_WYG_090-11a>¶
　　明允修葺久漸圮壞三十四年知縣祝元敏重修¶
　　四十四年知縣成文運捐俸重建移儀門前數十¶
　　步武場遂寛雍正三年上江學使孫嘉淦大加修¶
　　葺增建棚厰駐劄於此後皆因之¶
　　廬州府試院在合肥縣學前¶
　　鳳陽府試院在府治東即舊西察院明成化間知¶
　　府南鵬建¶
國朝康熙五十三年學使胡潤建東西文場瓦棚¶
<pb:KR2k0042_WYG_090-11b>¶
　　潁州府試院在府城東門内¶
國朝雍正三年知州李月槎建今陞州為府遂合潁上¶
　　霍邱亳州太和蒙城五州縣士子為公試之所其¶
　　亳州試院雍正九年建於州治學宫之右而嵗科¶
　　兩試不復按臨矣¶
　　滁州試院在州城内康熙五十年燬於火五十一¶
　　年知州温而遜重建¶
　　和州試院在州治振肅坊城隍廟西即察院行臺¶
<pb:KR2k0042_WYG_090-12a>¶
　　舊址¶
國朝雍正九年署知州曹元夢學正唐德咸募建¶
　　六安州試院在州治東大街在宋時為六安軍凡¶
　　軍皆立試院故址無考¶
國朝雍正五年知州李懋仁捐俸倡建𢎞厰邃密督學¶
　　李鳳翥始按臨考試¶
　　泗州試院在旴眙縣上龜山¶
國朝雍正四年建¶
<pb:KR2k0042_WYG_090-12b>¶
　¶
　¶
　¶
　¶
　¶
　¶
　¶
　江南通志卷九十一¶
