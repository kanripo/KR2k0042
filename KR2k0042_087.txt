# -*- mode: mandoku-view; -*-
#+TITLE: 江南通志
#+DATE: 2015-08-24 22:41:08.501386
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷八十八
<pb:KR2k0042_WYG_087-1a>¶
欽定四庫全書¶
　江南通志卷八十八¶
　　學校志¶
　　　學宫(二/)¶
　　　松江府¶
　　松江府儒學即舊華亭縣學址在南門内宋元豐¶
　　七年知縣陳謐始議興學邑人衛公佐公望獻縣¶
　　之東南地建之紹興中學舍始備元至元十四年¶
<pb:KR2k0042_WYG_087-1b>¶
　　縣陞為府縣學因為府學至正間燬於兵同知顧¶
　　逖重修明洪武間知府林慶創射圃於學後宣德¶
　　間知府黄子威作兩廡屬於講堂主事李賢祐建¶
　　觀德堂於射圃正統五年推官楊政建尊經閣提¶
　　學御史彭朂立四齋𢎞治中毁於颶風知府劉璟¶
　　重修正德間復壊知府陳威喻時先後修治殿堂¶
　　廡閣四齋以及祠圃門廨坊橋之屬皆如舊焉嘉¶
　　靖十年制増啓聖祠建敬一亭貯六箴碑各縣如¶
<pb:KR2k0042_WYG_087-2a>¶
　　之萬歴間知府詹思虞崇禎間知府方岳貢増修¶
國朝順治十一年知府李正華重修明倫堂十六年教¶
　　授周建鼎重修¶
　先師廟康熙二年知府郭廷弼重修㦸門二十二年¶
　　知府魯超重建啓聖祠雍正十年知府吴節民修¶
　　葺¶
　正殿¶
　崇聖祠　名宦祠　鄉賢祠(各縣/學同)¶
<pb:KR2k0042_WYG_087-2b>¶
　　華亭縣儒學始建於宋元祐中在今府學後玉帯¶
　　河之陽端平間遷於河南及元改華亭府學復建¶
　　縣學於舊址後燬於兵明洪武三年知縣馮榮奉¶
　　詔立學始以邑人徐進義塾地構之在今府治西¶
　　南後知縣周朗祝子憲相繼増飾永樂間壊於風¶
　　雨知縣高宫重修正統成化間知縣李希容戴冕¶
　　先後修葺嘉靖後知縣聶豹賈待問項應祥徐尚¶
　　勲鄭友元歴年増修¶
<pb:KR2k0042_WYG_087-3a>¶
國朝順治十二年教諭王道光修¶
　文廟明倫堂門廡康熙十九年知府魯超捐俸重修¶
　　郡紳施維翰助貲三百兩教諭路序項亮臣董其¶
　　事雍正四年縣分置奉賢縣以教諭專理華亭縣¶
　　學事十年知府王喬林復修　正殿明倫堂¶
　　奉賢縣儒學與華亭共學以華亭訓導理奉賢學¶
　　事¶
　　婁縣儒學¶
<pb:KR2k0042_WYG_087-3b>¶
國朝順治十三年害華亭西界為婁縣因設學官而學¶
　　宫未建也明年提學張能鱗議建學宫使訓導馮¶
　　瑄擇基址未就至今與華亭共學雍正四年婁縣¶
　　分置金山縣以教諭專理婁縣學事¶
　　金山縣儒學以金山衛學為之明正統四年工部¶
　　侍郎周忱奏立衛學於衛東北隅御史劉福嚴洤¶
　　劉魁孟俊相繼増修𢎞治十一年指揮翁熊重建¶
　大成殿兩廡㦸門飾聖賢像十七年都指揮王憲製¶
<pb:KR2k0042_WYG_087-4a>¶
　　祭器萬厯二十一年知府栁希㸃教授翁興賢重¶
　　建¶
國朝順治十五年廵撫張中元同廵按李森先學道張¶
　　能鱗大修府學訓導黄中亨董其役金山衛學無¶
　　官舊屬府學管理金山立縣遂改衛學為金山縣¶
　　學仍以府學訓導理學事¶
　　上海縣儒學在縣治東南即上海鎮學也宋咸淳¶
　　中監鎮董楷作古修堂為諸生講學之所元至元¶
<pb:KR2k0042_WYG_087-4b>¶
　　中鎮陞為縣即為縣學明洪武中同知王文貞修¶
　　復學宫正統間御史彭朂蕭啓鄭顒相繼修葺萬¶
　　厯間知縣敖選顔洪範吕濬先後増修規制大備¶
國朝順治十八年知縣凃贄教諭曹忱重修康熙十年¶
　　知縣朱光輝濬修宫墻泮水八十餘丈十九年知¶
　　縣任辰旦重修啓聖祠及¶
　大成殿二十二年知縣史彩重鋪殿前月臺丹墀并¶
　　儀門兩廡五十六年邑紳吴銓修　正殿兩廡明¶
<pb:KR2k0042_WYG_087-5a>¶
　　　倫堂雍正四年分置南匯縣以教諭專理上海學¶
　　　事¶
　　　南匯縣儒學在東門内雍正五年知縣欽璉建門¶
　　　墻堂殿書齋講堂畢備立溯洙瞻杏二坊而記之¶
　　　(附/)欽璉碑記(雲間之列縣者四縣各有學名公碩/彦之由學而升者代不乏人才華經)¶
(聖天子濟為海内所推地之賦役繁重視他郡倍蓰分縣/      御極之初念其)¶
　　　(為八而學亦隨之是南匯縣學之所由創也按南/匯向為千户所在上海之東南隅有城屹如置將)¶
　　　(領以守之兵民雜處罕黨塾術序之美及陞而為/縣百度維新典常具備督學者羅其士而試之一)¶
<pb:KR2k0042_WYG_087-5b>¶
　　　(歲之間補博士弟子員者若而人分儒官以任其/事祭菜鼓篋之典鄉飲大社之文當以次舉行而)¶
　　　(黌宫闕如禮儀莫洽曷以蒸髦秀而樹之風聲璉/奉)¶
(簡命宰是縣不敢以興賢育才委為異人任經營籌度購/      民地若干畝於縣之東南境擇其址之爽塏者培)¶
　　(大之建五楹旁列兩廡前設大門門以外為泮池施/  成殿)¶
　　　(橋於上橋之前則櫺星門樹焉繚以崇垣百堵皆/作即其後為崇聖之宫講堂齋舎計日告成丹臒)¶
　　　(炳煥階戺砥平宫墻之旁翦其荆榛易之以桃李/松檜嘉樹有䕃壁沼漣漪互相掩映山川秀靈之)¶
　　　(氣於是乎萃工既竣邑多士之繋籍於學者請璉/誌其事以垂不朽璉惟敬敷五教之命昉自虞廷)¶
　　　(論秀書升之法載在周禮君國子民教學為先歴/漢唐宋元明以來莫或廢至)¶
<pb:KR2k0042_WYG_087-6a>¶
(聖昭代而文教倍隆自積六十年之久文思光被雲漢為/  祖仁皇帝涵熙樂育)¶
(皇上嗣章暨位臨雍講藝圜橋門而觀聽者幾萬人文物/      登寶)¶
　　　(聲名之盛丕冒乎海隅日出之鄉遐陬僻壤里巷/之儒罔不崇師考業以自淑矧為邑宰有宣化承)¶
(朝廷以流之責而&KR0216;委鉅典於草莽乎夫而外名必𨽻於/      經義取士操觚角藝之流國學生)¶
　　　(鄉校而後循序以登春秋之榜巍科顯仕胥從是/出是學固多士致身之所自始也繼自今願多士)¶
　　　(益自淬厲朝夕奮勉經明行修挾其素所蓄積者/以彚征雲路對䇿大廷彬彬乎文章道德之盛接)¶
　　　(踵代興前輝後耀足為邑之光華俾追念於創學/者之有微勞而與其榮施則璉之所致望於多士)¶
　　　(者豈/淺哉)學官以上海學訓導理南匯學事¶
<pb:KR2k0042_WYG_087-6b>¶
　　　青浦縣儒學在縣治南始於明萬厯元年知縣石¶
　　　繼芳用顧氏義塾立學光禄寺署丞顧正心捐資¶
　　　千金助之規制畧備二十四年久雨學宫壊知縣¶
　　　卓鈿修葺¶
　國朝順治六年知縣王嶙重修康熙二十年訓導陳堂¶
　　　謀捐俸増修四十一年署縣事許鈺重修雍正三¶
　　　年教諭蘇鍾嵋重修四年縣分置福泉縣以教諭¶
　　　專理青浦學事¶
<pb:KR2k0042_WYG_087-7a>¶
　　福泉縣儒學與青浦共學以青浦訓導理福泉學¶
　　事¶
　　　常州府¶
　　常州府儒學在府治西隅南唐刺史李栖筠始建¶
　　學宋太平興國初郡守石雄徙建郡治西南景祐¶
　　三年詔許即廟立學賜田嘉祐間郡守陳襄増廣¶
　　之崇寧初郡守朱彥建狀元坊於學南紹興間郡¶
　　守俞竢闢四館以居學者淳熙中郡守林祖洽建¶
<pb:KR2k0042_WYG_087-7b>¶
　　御書樓藏高宗賜六經墨本徳祐時燬於兵元至¶
　　元間重建(附/)張伯淳記(皇帝踐祚之初制詔天下/郡學完葺如法養士無田)¶
　　(者官給凡皆尊孔子之道徳至渥也然則學宫崇/飾宜不在諸名山大川常祀之下常州故有學創)¶
　　(於唐刺史李栖筠迨宋陳襄為守移置郡治西南/地踞重河之㑹占金斗之勝毁於乙亥歲惟禮殿)¶
　　(講堂巍然如魯靈光斯文有相如是夫二十年間/葺未易完且廟與學混非所以肅觀瞻昭禮敬此)¶
　　(固有志於道者所為歉然而未能遂也總管安豐/吕侯師聖戾止當詔下之歲十二月祗若德意獨)¶
　　(能視為先務以其狀白於㢘訪副史王侯侯意同/議合既得請於是審曲面勢計工度材修大成殿)¶
　　(龕帳鼎新塑十哲像繪從祀逮階序一改舊觀廟/與學始各得所既又剪榛蕪増建四齋室先賢有)¶
<pb:KR2k0042_WYG_087-8a>¶
　　(祠聽事有堂儲糧有廩闢兩廡而𢎞之凡創屋為/間者四十有三即其故而完葺者不與焉如鑄祭)¶
　　(器置書籍惟事事備先是學有田二十有六頃𨽻/宜興之從善鄉歲入米二千石有竒久為僧舍豪)¶
　　(家所奪求直有司十年不能決至是事徹中朝尋/報可侯之有功於學大矣而猶以為未也一日語)¶
　　(教授天台吴君宗彦曰殿有儀門冠帶所集摧腐/將壓盍更諸必崇必敞乃稽古式市大木作門五)¶
　　(間簷牙森聳輪奐翬飛學舍於是大備是役也經/營於侯下車之始落成於元貞二年十月公餘督)¶
　　(勵必躬凡費則撙學廩以給工樂趨事農不知役/郡文學不有其勞歸之太守太守不自有而歸工)¶
　　(部使者猗歟盛哉㑹伯淳謁告歸里文掾敘修建/本末願紀其實於戲井田廢而阡陌封建廢而郡)¶
　　(縣肉刑廢而鞭笞銅冶廢而楮劵猶可因時而行/所必不可廢者學校也學校而可廢則倫紀於何)¶
<pb:KR2k0042_WYG_087-8b>¶
　　(明修齊治平之道於何而寄哉國家之所崇尚賢/侯之所欽承而加之意者豈特為衿佩遊談之地)¶
　　(哉矧毘陵為吴季子采邑禮讓遺化在人/心者未冺也伯淳不量荒陋書以遺之)明洪武¶
　　初以師生附武進學肄業五年知府孫用始建¶
　大成殿㦸門兩廡及明倫堂兩序并志道據徳依仁¶
　　游藝四齋旁設射圃宣德間知府莫愚即射圃作¶
　　觀徳堂成化五年知府卓天錫復建明倫堂増置¶
　　尊經閣於堂北嘉靖間制増啓聖祠建敬一亭貯¶
　　六箴碑各縣如之萬厯後知府劉廣生教諭汪㑹¶
<pb:KR2k0042_WYG_087-9a>¶
　　海先後増修改建天下文明坊¶
國朝康熙元年教授郭士璟復加修葺二十四年知府¶
　　祖進朝重修¶
　崇聖祠　名宦祠　鄉賢祠(各縣/學同)¶
　　武進縣儒學在縣治東南宋咸淳初知府家鉉翁¶
　　即法濟圮寺改創宋末燬元附於郡學大歴間重¶
　　建明洪武五年知縣董尚拓舊基建禮殿講堂改¶
　　築櫺星門南向成化間知縣熊翀建東西樓尊經¶
<pb:KR2k0042_WYG_087-9b>¶
　　閣嘉靖後知縣馬汝璋茹宗舜晏文輝羅華衮相¶
　　繼修理¶
國朝順治十四年邑人楊廷鑑等重修康熙八年教諭¶
　　王琰重修二十三年知府祖進朝重修殿廡二十¶
　　九年教諭崔學古捐貲續修雍正四年武進分置¶
　　陽湖縣以教諭專理武進學事¶
　　陽湖縣儒學與武進共學以武進訓導理陽湖學¶
　　事¶
<pb:KR2k0042_WYG_087-10a>¶
　　無錫縣儒學在縣治南西水關内宋嘉祐間知縣¶
　　張詵創建元初教諭虞薦發重建明洪武十八年¶
　　知縣袁大興修建堂齋成化間同知謝廷桂盡撤¶
　　舊學而新之¶
國朝康熙九年知縣吴興祚重塑¶
　聖像二十四年知府祖進朝重建¶
　大成殿三十三年知府于琨修　正殿兩廡㦸門雍¶
　　正四年無錫分置金匱縣以教諭専理無錫學事¶
<pb:KR2k0042_WYG_087-10b>¶
　　(附/)明徐有貞無錫學先賢祠記(古者學宫之有事/則釋奠於其國之)¶
　　(先師今學校之祀先賢盖由斯義以起禮也然而/其祀事有興舉與否則繫乎其人錫山儒學之祠)¶
　　(創自宋季中祀龜山先生文靖楊公中立而以玉/泉先生宗丞喻公子才遂初先生文簡尤公延之)¶
　　(小山先生肅簡李公元德實齋先生文忠蔣公良/貴配歴元至國初而中廢至是同知郡事河中謝)¶
　　(君時芳乃復興之使來請記其事夫文運之所在/即天運之所在初二程之學乎周子也宋運方盛)¶
　　(於北吾道亦從而北及楊氏之學乎程子也宋運/將徂於南吾道亦從而南此其所闗係也大矣豈)¶
　　(偶然哉自龜山傳之豫章羅氏豫章傳之延平李/氏延平傳之考亭朱子考亭因是而集大成則斯)¶
　　(道之有傳於今也實自龜山始揆其始雖天下之/學祠焉可也獨錫山哉然中立寓錫山十有八年)¶
<pb:KR2k0042_WYG_087-11a>¶
　　(之久是猶錫山之人也矧錫山之人之學道也亦/自中立始喻氏來自南昌尤氏來自閩粤而並家)¶
　　(錫山延之學乎子才子才學乎中立所謂見而知/之者李與蔣固皆錫山人也生喻尤之後而學則)¶
　　(肩焉所謂聞而知之者其傳雖弗如考亭之盛而/其人與學之正盖無異焉若乃中立力斥安石熙)¶
　　(豐更張之邪説子才力贊鼎浚炎興恢復之正論/延之力陳道學之為是以釋孝宗之疑元徳力辯)¶
　　(汝愚之為忠以祛寧宗之蔽良貴力抑彌逺之惡/而揚徳秀了翁之善以啓理宗之明是皆有功於)¶
　　(其國有功於吾道當時雖不能盡用其言然天下/後世之公論不可沒也繇是而並祠于學又豈過)¶
　　(哉/)¶
　　金匱縣儒學與無錫共學以無錫訓導理金匱學¶
<pb:KR2k0042_WYG_087-11b>¶
　　事¶
　　江隂縣儒學在縣治西南即宋江隂軍學熙豐以¶
　　前僅以廟祀¶
　先聖學者肄業其中崇寧間大闢黌宇紹興五年知¶
　　軍王棠更新之乾通紹定中知軍徐蕆顔耆仲相¶
　　繼修葺元末燬於兵明初江隂侯吴良即舊址立¶
　　學知縣吴志逺重修宣徳間侍郎周忱重建¶
　大成殿及兩廡㦸門後知縣周斌黄傳劉綋岳凌霄¶
<pb:KR2k0042_WYG_087-12a>¶
　　相繼修葺¶
國朝順治間提學石申張能鱗修之康熙十三年知縣¶
　　何爾彬龔之怡教諭宗章埈重修二十六年知縣¶
　　陸次雲重修(附/)明陳芝英江隂學鄉賢說(鄉有賢/則祀之)¶
　　(非賢不祀也江邑祀鄉賢者前有延陵季子後有/李忠毅繆文貞兩公而其賢也著矣而其祀也確)¶
　　(矣故謂江邑之崇祀無訛無濫或觀於此而得之/也先是宋蔣待制靜明孫司業作俱在祀典𢎞治)¶
　　(中知縣黄傅考論黜焉蔣以徽宗朝進瑞烏頌故/孫以荅性難説微偏故論者謂以兩先生之賢而)¶
　　(一眚之不容如此則蘋蘩藴藻之馨香洵非無徳/而能幾此也今世無黄侯耳有黄侯其存焉者寡)¶
<pb:KR2k0042_WYG_087-12b>¶
　　(矣此歐陽郡公别有先賢祠之剏而/以為牛驥同槽祀之適以黷之也)¶
　　宜興縣儒學在縣治西南舊在縣治東南宋景徳¶
　　四年建皇祐初徙南興門外紹興五年増修(附/)朱¶
　　熹記(紹興五年十二月宜興縣新修學成明年知/縣事承議郎括蒼高君商老以書來請記而)¶
　　(其學之師生廸功郎孫庭詢貢士邵機等數十人/又疏其事以來告曰吾邑之學久廢不治自今明)¶
　　(府之來即有意焉而縣貧不能遽給以其費乃稍/葺其所甚敝亟補其所甚闕且籍閒田五千畝以)¶
　　(豐其廩斥長橋僦金七十餘萬以附益之為置師/弟子員課試如法而又日往游焉躬為講説開之)¶
　　(以道徳性命之㫖博之以詩書禮樂之文使其知/士之所以學盖有卓然科舉文字之外者於是縣)¶
<pb:KR2k0042_WYG_087-13a>¶
　　(人學子知所向慕至於里居士大夫之賢者亦攜/子弟來聽席下無不更相告語相勉勵而自恨其)¶
　　(聞之之晚也退而相與出捐金齎以佐其役合公/私之力得錢幾七百萬而學内外煥然一新堂涂)¶
　　(門廡靡不嚴備象設禮樂皆應圖法盖高君之於/是學非獨其經理興築之緒為可書而其所以教)¶
　　(者則非今世之為吏者所能及邑之人才風俗實/有賴焉幸夫子悉書以告來者於無窮則諸生之)¶
　　(望也子頃得識高君於㑹稽而知其賢今乃聞其/政教之施於今者又有成效如此固已樂為之書)¶
　　(矣而其邑之父兄子弟能率高君之教而有所興/起皆知從事於古人為巳之學而不汲汲乎誇多)¶
　　(鬬靡之習以追時好以取世資則又子所深歎而/尤樂取以告人者也乃為悉記其語使後之君子)¶
　　(有考焉抑高君之於此邑嘗新其社稷之位而并/兆風雲雷雨師於其側以嚴祀事穿故瀆疏積水)¶
<pb:KR2k0042_WYG_087-13b>¶
　　(以防旱澇作社倉儲羡粟以備凶荒其所以事神/治民之類能行其所學而皆出於至誠懇惻之意)¶
　　(是以言出而人信從之盖不止於講/說之間然後以言教也嗚呼賢矣哉)元至正間燬¶
　　於兵明洪武初知縣謝徳清移置今地正統間知¶
　　縣鄒旦買民地以擴之成化間知縣沈振重修嘉¶
　　靖初知縣何棟建尊經閣後知縣丁謹方逢時相¶
　　繼増修萬厯十六年知縣陳遴瑋復建堂舎¶
國朝順治十七年教諭丁允齡募修康熙十五年教諭¶
　　顧智募修二十年知縣李先榮重修雍正四年宜¶
<pb:KR2k0042_WYG_087-14a>¶
　　興分置荆溪縣以教諭專理宜興學事¶
　　荆溪縣儒學與宜興共學以宜興訓導専理荆溪¶
　　學事¶
　　靖江縣儒學在縣治西南明成化八年知縣張汝¶
　　華建正徳嘉靖間知縣周竒健殷雲霄易榦増修¶
　　知縣趙應旟引泮池作九曲勢與南市河通泮南¶
　　作崇墉高三丈廣倍之崇禎初知縣唐堯俞移崇¶
　　墉於市河之南十年知縣陳函輝重修¶
<pb:KR2k0042_WYG_087-14b>¶
　文廟¶
國朝康熙七年知縣鄭重増修¶
　　　鎮江府¶
　　鎮江府儒學在府治東南宋太平興國八年知府¶
　　栁開創建於朱方門内寳元初范仲淹守郡乃拓¶
　　而新之元祐宣和間知府林希毛友相繼修葺紹¶
　　興九年燬於火知府程邁復營治劉子羽繼之大¶
　　為興復元至正間修葺明初改建於定波門内景¶
<pb:KR2k0042_WYG_087-15a>¶
　　泰中知府張巖以學地卑隘復改建於縣治之東¶
　　同知俞端竟其役建明倫堂及四齋於山之西廟¶
　　廡堂齋橋門號舎厨庫射圃悉備大順元年知府¶
　　林鶚建尊經閣泮池石梁成化間知府熊祐重建¶
　　學門𢎞治中知府鄭傑作㑹講樓嘉靖十年制増¶
　　啓聖祠建敬一亭貯六箴碑各縣如之四十二年¶
　　知府秦淦於學之正南因岡増土名曰對山隆慶¶
　　萬厯間知府胡維新鍾庚陽吴撝謙王應麟先後¶
<pb:KR2k0042_WYG_087-15b>¶
　　修理天啓五年¶
　文廟燬廵按御史陸某捐貲重建(附/)吴寛重修府學¶
　　記(鎮江府之有學自宋歴元在府治之南國朝景/泰間知府張侯以其地勢卑隘始東遷之至今)¶
　　(五十年矣而頽壊已甚未有能修之者今兹鄭侯/傑自大理寺丞來好文重士始謀以修學事移於)¶
　　(廵撫都御史四明朱公公曰吾奉天子命以養民/財固所當惜然以學校概視是不知務者即報使)¶
　　(舉行侯又得承仕郎曹貴委之董其事貴勤敏而/公財不妄費功成規制宏美觀者稱歎於是教授)¶
　　(董宗道等具修學始末來請文刻石盖學之設古/制也自三代以至今日上下數千年其間未有能)¶
　　(廢之者以聖賢之道不可廢而道明於此也然所/以明於此者非明於學校之地明於游學校之人)¶
<pb:KR2k0042_WYG_087-16a>¶
　　(則其人之寄亦重矣哉孟子曰君子不下帶而道/存焉故廟而祀之洋洋乎如在其上如在其左右)¶
　　(者非夫人也聖賢也聖賢者道之所在也誦其言/求其道用於鄉使習俗丕變於一時用於世使徳)¶
　　(業大行於百世然後稱乎游於此者此固朝廷崇/儒之美意而有司之所奉行而不敢廢者也彼科)¶
　　(第云者特假之以致吾身之階耳果足/以為士子望哉故因記學之成而及之)周洪謨禮¶
　　器樂器記(聖朝兩京國子監及天下郡縣皆廟祀/孔子其肖像冕十二旒衣十二章祭器)¶
　　(十籩十豆樂舞六佾今命籩豆増為十二六佾増/為八佾始用天子禮樂以其制通行天下歴代以)¶
　　(來尊崇孔子未有盛於今日者也然諸郡禮器則/全而樂器則或未備惟鎮江府學禮樂器俱完禮)¶
　　(器千餘皆範銅為之乃元至正十二年總管李中/教授黄鏞所鑄豆二百七十二其蓋數亦如之爵)¶
<pb:KR2k0042_WYG_087-16b>¶
　　(一百三十九奠盤如爵之數簠一百二十其葢一/百一十六簋一百十九其葢一百十五犧尊六象)¶
　　(尊六常尊三龍杓三搢花之瓶大小八爇香之爐/大小十六盥洗盆三毛血盤二諸器既完惟籩皆)¶
　　(失舊常以豆之葢代之今知府熊侯祐乃鑄銅為/籩二百二十其葢亦如其數竊惟古者祭器以竹)¶
　　(以木以陶但竹木者易剝陶者易損故代之銅而/圖其堅久也子往歲為南監祭酒始謁廟釋菜而)¶
　　(見磁爵之缺者甚多不勝悚懼遂遣人赴饒州製/補之夫以太學奉帝命以行禮者其器尚如此况)¶
　　(諸郡縣乎用銅雖非古制而李中輩所鑄歴三百/餘年之久皆無少窳其視捖陶之剥損者則美惡)¶
　　(判矣樂器亦當時所制銅鐘二十一石磬十六琴/十瑟四以及笙管柷敔之類靡不畢備熊侯與其)¶
　　(僚同知伍侯琇商搉以為前人所製固美恐其久/而或忘乃寓書來求予筆諸石以防疎虞且約典)¶
<pb:KR2k0042_WYG_087-17a>¶
　　(守者必嚴出納教授訓導但一秩滿者雖素不司/管鑰必白於郡㑹諸師生審驗之而後去於戲誦)¶
　　(遺經以出身者感聖恩如天地且愧不能報稱於/區區祭器儻不能守又何顔入禮殿乎雖然此禮)¶
　　(樂之器耳而行斯禮必本之敬奏斯樂必本之和/故孔子嘗曰禮云禮云玉帛云乎哉樂云樂云鐘)¶
　　(鼓云乎哉異時承祀之頃肅肅雍雍儀節不爽音/律克諧仰瞻聖賢之靈如在其上如在其左右則)¶
　　(必來格而歆享矣抑禮樂本之心體之身者豈但/感乎神而已雖達之以道家國天下而無不理焉)¶
　　(則凡為治者其可不務/禮樂之本而推之用乎)¶
國朝順治初明倫堂圮知府塗廓捐貲買楊一清御書¶
　　樓改建康熙十一年知府高得貴重修二十七年¶
<pb:KR2k0042_WYG_087-17b>¶
　　知府王燕重修雍正七年知府毛徳琦重修¶
　崇聖祠　名宦祠　鄉賢祠(各縣/學同)¶
　　丹徒縣儒學舊在縣治西宋崇寧以後圮附於郡¶
　　學紹興中知縣趙學老復建元延祐六年教授朱¶
　　天珍重建明洪武初以淮海書院併入正統間燬¶
　　廵撫周忱重建天順中知府姚堂鑿泮池設門廡¶
　　立儒林坊成化中廵撫牟奉建尊經閣𢎞治末知¶
　　府王存忠拓廟基建徳配天地道貫古今二坊嘉¶
<pb:KR2k0042_WYG_087-18a>¶
　　靖初提學御史蕭鳴鳳以廟學湫隘遷於夀邱山¶
　　南麓¶
國朝順治十三年知縣張晉倡修康熙八年教諭王天¶
　　璧談志相繼修葺二十一年知府高龍光於學後¶
　　累石築墻以䕶龍脉雍正七年知府毛徳琦重修¶
　　丹陽縣儒學在縣治東宋慶厯間建建炎中燬紹¶
　　興時知縣吴芑重建乾道六年知縣陳玠撤而新¶
　　之寳祐初知縣胡夢高又新之元因之明洪武中¶
<pb:KR2k0042_WYG_087-18b>¶
　　知縣鄭士源許子英董復昌潘綏相繼修葺後知¶
　　縣周志義包達陳誼先後増修𢎞治間知縣高謙¶
　　移櫺星門於泮池之南嘉靖六年知縣張鳳翀鑿¶
　　渠導湖水遶學宫南累土為案山隆慶三年同知¶
　　馬豸又開城西水竇引湖水遶之¶
國朝順治十七年知縣賀應旌重建尊經閣康熙十二¶
　　年教諭蔣士偉重修兩廡五十二年邑人潘鐸葛¶
　　任義殷聖莊共捐貲修　正殿重建啓聖祠兩廡¶
<pb:KR2k0042_WYG_087-19a>¶
　　櫺星門¶
　　金壇縣儒學在縣治東宋紹興初知縣李枀重建¶
　　元至元元年知縣于淵増修至正間燬於兵明洪¶
　　武初知縣蔡原臣重建建文四年知縣孫時撤兩¶
　　廡㦸門而新之正統八年知縣劉訓撤明倫堂為¶
　　東齋因重建明倫堂成化嘉靖間知縣劉觀張賓¶
　　董相縣丞鄧繼曽相繼増修鑿泮池為三石梁萬¶
　　厯十一年知縣許𢎞綱重修三十二年知縣邵應¶
<pb:KR2k0042_WYG_087-19b>¶
　　貞乂闢地新之¶
國朝順治十一年知縣趙介重修知縣宋&KR0581;踵成之康¶
　　熙九年知縣康萬寧教諭許允成増葺雍正四年¶
　　邑紳士募修教諭盧翀董其事¶
　　溧陽縣儒學在縣治東南宋淳化間知縣夏侯戩¶
　　建於縣西門外皇祐四年查宗閔徙於今地建炎¶
　　末撤屋為營紹興以後相繼修葺而齋廡堂殿始¶
　　備元陞為州學剏尊經閣後毁於兵明初知州林¶
<pb:KR2k0042_WYG_087-20a>¶
　　慶復創建焉永樂十一年重修天順中燬明倫堂¶
　　獨存成化中知縣員賢漸次修復十五年知縣陳¶
　　福改明倫堂制度嘉靖間湯虺馬一龍増修¶
國朝康熙五年知縣徐一經重葺¶
　文廟¶
　　　淮安府¶
　　淮安府儒學在府治南門内宋景祐二年轉運使¶
　　魏㢘建建炎間燬於兵嗣後屢建屢徙淳熙十年¶
<pb:KR2k0042_WYG_087-20b>¶
　　知府王詗始仍故基重建嘉定八年知府應純之¶
　　大新學制元凡四加修治明洪武九年知府潘傑¶
　　重修正統七年知府楊理増修天順成化間知府¶
　　邱陵楊㫤先後増拓學地𢎞治六年知府徐鏞建¶
　　尊經閣官師廨舎俱備十七年廵撫張縉建興賢¶
　　毓秀二坊嘉靖十年制増啓聖祠建敬一亭貯六¶
　　箴碑各縣如之萬厯後知府陳文燭宋祖舜相繼¶
　　修治¶
<pb:KR2k0042_WYG_087-21a>¶
國朝順治九年漕撫沈文奎重修康熙十八年總河靳¶
　　輔捐俸修理二十四年淮揚道高成美捐俸増修¶
　　雍正六年知府申程章修¶
　大成殿十年教授黄施鍔修明倫堂¶
　崇聖祠　名宦祠　鄉賢祠(各縣/學同)¶
　　山陽縣儒學舊建於滿浦坊尉司地元至元間遷¶
　　於舊酒庫橋南至正時燬於兵明洪武初知縣羅¶
　　傳道改建於察院西景泰初塑四配十哲像成化¶
<pb:KR2k0042_WYG_087-21b>¶
　　五年廵撫滕昭知府楊㫤復拓地建廟學制與府¶
　　略同𢎞治後知縣樂頀周好山黄日敬田孔陽相¶
　　繼修葺天啓四年知府宋祖舜知縣孫肇興重修¶
國朝康熙二十四年總漕徐旭齡知府高美修理櫺星¶
　　門雍正六年教諭王熙載復修九年分置阜寧縣¶
　　教諭訓導未分¶
　　阜寧縣儒學即廟灣鎮舊學以鹽城訓導理學事¶
　　鹽城縣儒學在縣治南宋紹興間知縣黄萬頃建¶
<pb:KR2k0042_WYG_087-22a>¶
　　自宋至元凡三燬於兵明洪武初知縣陳天瑞重¶
　　建永樂景泰成化間相繼修治正徳初知縣王明¶
　　徹重修嘉靖間知縣姜潤程□葉露新先後修葺¶
　　萬厯九年知縣楊瑞雲増修¶
國朝康熙十年教諭張星軺募修三十三年知縣武臯¶
　　修¶
　聖殿兩廡四十八年知縣馬化蛟修文昌樓儀門五¶
　　十三年知縣盛𢎞邃修明倫堂雍正二年知縣于¶
<pb:KR2k0042_WYG_087-22b>¶
　　本宏修文昌樓敬一亭七年知縣孫䕃孫修明倫¶
　　堂¶
　　清河縣儒學宋徳祐初建於舊縣之西大清河口¶
　　景定元年河决縣遷治甘羅城學隨之元末燬明¶
　　洪武初知縣孔克勲改建於縣治東南小清河口¶
　　正統五年署縣事知州李信圭天順時知縣盧寧¶
　　修成化後提學陳選張縉以次修造知縣劉慧作¶
　　泮池而橋之正徳中提學張璿建櫺星門講堂號¶
<pb:KR2k0042_WYG_087-23a>¶
　　舎嘉靖間知縣吴宗吉加葺隆慶間知縣張惟誠¶
　　重修天啟元年河决學宫遂圮三年教諭高崇榖¶
　　遷於舊基西北數十歩以逺河患漸次増造¶
國朝順治六年教諭閻補宸加修康熙十二年訓導朱¶
　　彝復修十七年知縣王登龍重建啓聖祠及兩廡¶
　　十八年増建尊經閣二十七年知縣管鉅培甬道¶
　　以達儀門三十年大修五十九年署縣事王三謙¶
　　重修尊經閣六十年知縣郎燦重修明倫堂雍正¶
<pb:KR2k0042_WYG_087-23b>¶
　　九年署縣事戴昕重修¶
　正殿¶
　　桃源縣儒學在縣治南元縣尹劉整建後燬於兵¶
　　明洪武初知縣汪仁重建正統景泰間知縣張端¶
　　趙紀増修𢎞治後知縣崔獻李廷鵬黄時康王敬¶
　　賓曹夔相繼修葺萬厯間知縣華存禮龔奭重修¶
國朝順治十四年知縣鄭牧民重修康熙七年圮十九¶
　　年知縣萬謙教諭史逸嗣訓導劉蕃募貲修建四¶
<pb:KR2k0042_WYG_087-24a>¶
　　十九年知縣田養民重修¶
　大成殿明倫堂兩廡雍正七年知縣眭文煥率紳士¶
　　重建¶
　大成殿¶
　　安東縣儒學在縣治東南元至正間安東萬户張¶
　　漢英始建後燬於兵明洪武三年知縣束贄重建¶
　　宣徳七年典史栗整重修景泰初教諭葉瑾邑人¶
　　梁璧重修天啓三年教諭潘士謙重建　正殿高¶
<pb:KR2k0042_WYG_087-24b>¶
　　廣於舊制崇禎間知縣王敬承教諭史龍瑞重修¶
國朝順治初知縣劉聘加修康熙九年大水廟學頽廢¶
　　十一年訓導吴正名顧焻重修雍正四年運判張¶
　　涵邑人程鑾修　正殿兩廡程俊孫朝宗捐修¶
　　崇聖祠明倫堂¶
　　　揚州府¶
　　揚州府儒學在府治後儒林坊宋建明洪武中知¶
　　府周原福因舊規重建東有成賢坊西有育才坊¶
<pb:KR2k0042_WYG_087-25a>¶
　　及蔵書樓射圃觀徳亭頤貞堂玩易亭祭器庫文¶
　　昌樓並官廨正統間知府韓宏因藏書樓改建崇¶
　　文閣即今尊經閣也又建更衣采芹二亭天順成¶
　　化間御史張黼知府鄭岑先後修葺嘉靖四年燬¶
　　知府易瓚重建八年知府陶儼成之十年奉詔建¶
　　啓聖祠及敬一亭貯六箴碑各縣如之萬厯後知¶
　　府朱錦韓文鏡増修¶
國朝康熙十九年廵鹽御史郝浴知府崔華捐貲修理¶
<pb:KR2k0042_WYG_087-25b>¶
　　教授秦鉅倫朱虹訓導丁徳明先後踵成之二十¶
　　二年廵鹽御史裘充美復修文昌樓¶
　崇聖祠　名宦祠　鄉賢祠(各州/學同)¶
　　江都縣儒學在縣治北宋紹興十二年州守許中¶
　　建明洪武七年知縣朱啓重建宣徳間知縣謝必¶
　　賢修正統三年運使嚴正建崇文閣成化間廵按¶
　　董韜知府鄭岑周源相繼創修學制大備嘉靖三¶
　　十一年知府吴桂芳重修三十八年商人黄煥建¶
<pb:KR2k0042_WYG_087-26a>¶
　　文奎樓於學門内¶
國朝康熙九年教諭吴伯琮捐修十九年廵鹽御史郝¶
　　浴捐修二十二年教諭許維梴訓導汪和中畢其¶
　　工黌門外繚以周垣東西設圏門為玉帯巷雍正¶
　　四年知縣王元穉重建敬一亭九年江都分置甘¶
　　泉縣以教諭專理江都學事¶
　　甘泉縣儒學與江都共學以江都訓導理甘泉學¶
　　事¶
<pb:KR2k0042_WYG_087-26b>¶
　　儀徵縣儒學在縣治東宋慶厯四年始建州學於¶
　　城西南隅後燬於兵紹興中知府張好古復建學¶
　　於城南元泰定間知州張震復新之明洪武初改¶
　　州學為縣學知縣劉文綱康彦民相繼修葺萬厯¶
　　十三年知縣樊養鳳遷學官於資福寺仍寺前巨¶
　　浸為泮池引淮水入泮跨以石梁規模畢備¶
國朝順治九年同知李淮重修¶
　文廟康熙五年教諭舒文燦倡修二十八年知縣馬¶
<pb:KR2k0042_WYG_087-27a>¶
　　章玉重修四十六年廵鹽御史曹寅重修明倫堂¶
　　(附/)朱彝尊記(古之造士立學士之志於道者必於/鄉校事其師記曰禮聞來學不聞往)¶
　　(教當其盛時無小無大從公于邁及其廢則曰縱/我不往子寧不來而又繼之曰一日不見如三月)¶
　　(兮是故博習者必親師論學者必取友學者有失/教者知之長其善而救其失藏焉修焉息焉游焉)¶
　　(安於所居之地夫然後師嚴道尊民知敬學也已/學之制非一虞庠上下夏序東西殷膠左右周保)¶
　　(傅所記為學有五漢立三雍晉興兩學至於唐分/學為七三品以上子孫國子學教之五品以上子)¶
　　(孫太學教之曰廣文以領國子生之業進士者曰/四門以授七品之子及庶人之俊異子弟律學以)¶
　　(講律令格式書學以考篆籀分𨽻真草章行算學/以明億兆京垓秭壤溝澗正載斯成德達材各有)¶
<pb:KR2k0042_WYG_087-27b>¶
　　(其選教之亦多術矣自宋而後雖於州郡縣學之/外兼設山長然書數之學輟勿講科目之繁既省)¶
　　(士子分治五經專習四子家各有師不必問業於/鄉校而儀徵縣治當江介之衝舊為江淮發運之)¶
　　(所邦人多鹽筴之利其子弟注籍於學束脩之禮/通名於校官歲一再至而已㦸門之欹傾泮水之)¶
　　(淟濁文廟之瀸漏講堂黌舎之榛蕪守土司教者/苐有坐愁行歎已焉通政使司廵視兩淮鹽課監)¶
　　(察御史曹公恤商以仁待士以禮每因秤掣至縣/布寛大之條舳艫銜接枻鼓榜歌於是公年五十)¶
　　(矣商綱亭户咸思進酒於公醵白金二十鎰稱夀/公却之再三適公乗幰過市遮馬拒輪以請公乃)¶
　　(召汪訓導榖詒語之曰縣學之不修久矣吾無私/財以鳩工也曷若以衆所率之錢新多士肄業之)¶
　　(地庶幾邑子享人爵之報乎於焉衆皆悦頌公之/無私而克廣徳心也歲之某月誕治泮宫工匠陶)¶
<pb:KR2k0042_WYG_087-28a>¶
　　(旊各程其材自西徂束百廢具舉由是諸生問業/有所來親其師人知敬學爾乃伐石以志重修之)¶
　　(歲月曹公名寅字子/清一字荔軒滿州人)五十一年教諭盛安文重修¶
　　啓聖祠五十三年許彪重建尊經閣於舊址五十¶
　　六年知縣陸師重修¶
　　高郵州儒學在州治東宋至和二年知軍事邵必¶
　　始建開禧中知府林伯成撤而廣之元燬於兵明¶
　　洪武初知州黄克明因舊址重建十七年同知彭¶
　　蠡重修天順四年義民周全又大修𢎞治後知州¶
<pb:KR2k0042_WYG_087-28b>¶
　　程憲趙來亨范惟恭相繼修葺¶
國朝順治十四年知州吴之俊學正詹尹吉重修康熙¶
　　二十年知州李培茂修　正殿四十年學正吴諶¶
　　重修四十三年監生陳朝佐捐田三百畝於學四¶
　　十七年學正鄧紹煥鬻田以竣工雍正二年知州¶
　　張徳盛重修¶
　　興化縣儒學在縣治西南宋天聖中知縣范仲淹¶
　　建元末燬於兵明洪武三年知縣徐士誠改建今¶
<pb:KR2k0042_WYG_087-29a>¶
　　地嘉靖三十七年知縣程鳴伊重修¶
國朝康熙十一年知縣程起鵬修二十三年知縣張可¶
　　立修六十一年教諭阮無忝重修署縣事王慎捐¶
　　貲襄其成¶
　　寳應縣儒學在縣治南宋嘉定間知縣賈渉建元¶
　　末燬於兵明洪武初知縣王驥即故址修復嘉靖¶
　　後知縣李瓚陳可大韓介耿隨龍相繼修葺益増¶
　　廓之¶
<pb:KR2k0042_WYG_087-29b>¶
國朝順治十四年邑人朱爾逺胡克濟等募修¶
　　泰州儒學在州治東南唐置吴州始建學宋紹興¶
　　中州守王揚英作　宣聖廟於城東隅即廟建學¶
　　元燬於兵明洪武初知州張遇林即故址建永樂¶
　　後知州劉景文蕭旭相繼修葺正統間知州黄性¶
　　重修成化二十年知州彭福拓東南故址移建學¶
　　門植華表二左文雅右儒林𢎞治後知州謝傑朱¶
　　登益増修萬厯間撫院李三才檄江防同知攝州¶
<pb:KR2k0042_WYG_087-30a>¶
　　事李仙品修學濬河規制大備¶
國朝因之¶
　　　徐州府¶
　　徐州府儒學在城東北隅去府治百步舊在東南¶
　　隅元至正時燬於兵明洪武三年知州文景宗重¶
　　建於府東北隅宣徳景泰間知州楊祕宋誠増修¶
　　天順六年知州王叙拓而大之重建廟廡易櫺星¶
　　門以石成化十年知州陳廷璉建明倫堂正徳初¶
<pb:KR2k0042_WYG_087-30b>¶
　　副使栁尚義増置齋房號舎嘉靖十年制増啓聖¶
　　祠建敬一亭貯六箴碑各縣如之十三年知州魏¶
　　頌重修後河決學基成沼隆慶間知州章世貞白¶
　　於總河翁大立以永福倉址改建其後知州劉順¶
　　之副使馮敏功畢其工漸復圮壊萬歴四十四年¶
　　副使袁應泰移建左衛舊址天啓初河決水繞學¶
　　宫外崇禎間　文廟災兵道何騰蛟遷建於東察¶
　　院¶
<pb:KR2k0042_WYG_087-31a>¶
國朝順治七年兵道胡廷佐倡修知州余志明學正譚¶
　　學凖訓導蔡尚㢘踵成之康熙二十一年淮徐道¶
　　劉元勲知州臧興祖遷建於府治之東州紳士張¶
　　膽董成之四十一年知州佟國弼重修五十六年¶
　　知州姜焯増修廟學規制始備雍正十一年州陞¶
　　為府以州學為府儒學¶
　崇聖祠　名宦祠　鄉賢祠(各州縣/學同)¶
　　銅山縣儒學與府共學以府訓導理銅山學事¶
<pb:KR2k0042_WYG_087-31b>¶
　　蕭縣儒學在縣治西南隅宋舊址在西北隅紹聖¶
　　間徙置城東後為河水衝齧元至正間縣尹耶律¶
　　廷瑞卜建於河西元末燬明洪武初主簿劉瑜重¶
　　建正統十三年知縣栁新改造¶
　文廟正徳十六年廵按御史甯欽移建於華嚴寺東¶
　　嶽觀之地萬歴五年河決廟毁知縣伍維翰遷建¶
　　於縣治之東四十六年知縣蕭學儼復遷於縣治¶
　　之西南即今地¶
<pb:KR2k0042_WYG_087-32a>¶
國朝順治五年知縣祖永勲修而新之康熙四十九年¶
　　知縣徐大生重修¶
　　碭山縣儒學舊在縣治西北唐貞觀四年建宋元¶
　　祐間邑人王惠捐貲遷東北隅元大徳十一年縣¶
　　尹楊泰移建於漢高祖廟故址明永樂四年知縣¶
　　郝玘重建正統五年知縣杜釗増修嘉靖四十一¶
　　年河決學圮隆慶間知縣戴偉王廷卿相繼修建¶
　　萬歴間知縣尚誠以其地洿下又易西華池北三¶
<pb:KR2k0042_WYG_087-32b>¶
　　十六年知縣熊應祥改遷今址¶
國朝順治十四年知縣曽為履捐修康熙二十一年邑¶
　　人陳鼎新重修六十一年知縣王晉重修¶
　　豐縣儒學舊在縣治東金末燬元至正間縣尹郭¶
　　瑄重建尋又燬於兵明洪武六年知縣曽本重建¶
　　宣徳後知縣闕膺張昇鄺頤相繼修葺旋因水圮¶
　　正徳十五年知縣裴爵復建嘉靖五年又沒於水¶
　　二十一年知縣李崇信創建於新縣治之東三十¶
<pb:KR2k0042_WYG_087-33a>¶
　　一年知縣徐&KR1396;復建於舊縣治之西北三十九年¶
　　知縣胡義心又改建縣治東南¶
國朝順治二年知縣顔玿教諭陳彝訓導江能容大修¶
　　制度畢備康熙三十五年知縣李振教諭黄師晟¶
　　重修拓東西基各數武雍正五年知縣魏學謐重¶
　　修¶
　　沛縣儒學舊在河東泗亭坊宋靖康中燬金大定¶
　　間徙建河西元至正間復燬明洪武初知縣黄忠¶
<pb:KR2k0042_WYG_087-33b>¶
　　信重建永樂間知縣常瓘李舉賢増葺嘉靖八年¶
　　河決學圮知縣王治易龍泉寺址改建四十四年¶
　　再圮於水隆慶三年知縣白經改建明倫堂兩廡¶
　　徙啓聖祠於廟東萬歴二年知縣劉順之捐修二¶
　　十四年立作聖成材二坊¶
國朝康熙二十九年邑人募輸重建各祠¶
　　邳州儒學在州治東南創自宋興隆間元末燬明¶
　　初判官裴珏重建成化間判官曹卿改建𢎞治間¶
<pb:KR2k0042_WYG_087-34a>¶
　　知州李文聰修葺嘉靖後知州高巖王德廣馬京¶
　　踵修之¶
國朝順治十年學正蔣曜孫大經復加修建康熙七年¶
　　學圮十八年管河同知蘇嵋知州李纘宗與學正¶
　　胡圭訓導許來惠改建於南隄之東先營廟殿二¶
　　十年落成二十四年大水學正孟安世訓導許來¶
　　惠隄障獲全二十六年知州孫居湜倡捐修造¶
　　宿遷縣儒學舊在縣治東南元至正二十八年縣¶
<pb:KR2k0042_WYG_087-34b>¶
　　尹張彬創址元貞初縣尹蕭世榮成之元末兵燬¶
　　明洪武二年縣丞方鐸重建永樂正統間歴有修¶
　　葺成化五年提學御史謝選撤新之嘉靖末圮知¶
　　縣陳嘉道重修萬歴五年復為河水衝齧知縣喻¶
　　文偉改建於縣治之左¶
　　睢寧縣儒學在縣治東南元至元初知縣王榮祖¶
　　始建元末燬於兵明洪武六年知縣葉見泰教諭¶
　　林徳乾重建宣徳末知縣衛鏞景泰初知縣張竚¶
<pb:KR2k0042_WYG_087-35a>¶
　　正徳間知縣黄守濂劉景沂各増修嘉靖後知縣¶
　　喬鎮徐宻相繼修葺明季水圮¶
國朝順治四年知縣殷岳建　正殿兩廡明倫堂八年¶
　　知縣魏翰建櫺星門㦸門康熙元年知縣馮(缺/)麒¶
　　建啓聖祠興賢育才二坊學制大備四年知縣石¶
　　　玫建青雲亭二十五年知縣謝乃實修三十七¶
　　年知縣章之瑶教諭李嶫瑞重修¶
　　　太倉州¶
<pb:KR2k0042_WYG_087-35b>¶
　　太倉州儒學在州治西南明正統間廵撫侍郎周¶
　　忱即水軍都萬户府第始建衛學𢎞治十年置州¶
　　知州李端即衛學改州學築道山嘉靖九年知州¶
　　陳璜建尊經閣十年制増啓聖祠建敬一亭貯六¶
　　箴碑各縣如之萬歴間知州丁永祚陳騰鳳相繼¶
　　修葺¶
國朝順治十七年知州吕時興重建尊經閣康熙二十¶
　　三年學正李煜修　正殿三十九年知州茹之増¶
<pb:KR2k0042_WYG_087-36a>¶
　　修兩廡及㦸門五十年訓導曹培源重修雍正四¶
　　年太倉州分設鎮洋縣以學正專理太倉州學事¶
　崇聖祠　名宦祠　鄉賢祠(各縣/學同)¶
　　鎮洋縣儒學與太倉州共學以太倉州訓導理鎮¶
　　洋學事¶
　　崇明縣儒學在縣治濠外東南隅宋嘉熙間嘗立¶
　　書堂元始建州學至正間改遷明洪武初改為縣¶
　　學正統成化間制度漸備嘉靖二十九年築平沙¶
<pb:KR2k0042_WYG_087-36b>¶
　　土城乃卜遷學三十年兵備道熊桴改遷於東街¶
　　營建如初萬歴六年知縣何懋官又改遷於東南¶
　　小教塲十六年築長沙磚城知縣李大經又遷學¶
　　於縣治東南天啓二年知縣唐世涵始遷今地¶
國朝順治十五年知縣陳慎修葺康熙三年總鎮張大¶
　　治知縣龔榜増修雍正五年知縣張文英重建文¶
　　昌閣¶
　　嘉定縣儒學在縣治南宋嘉定十二年知縣高衍¶
<pb:KR2k0042_WYG_087-37a>¶
　　孫建元元貞二年陞州學明洪武二年復為縣學¶
　　天順四年知縣龍晉大修殿廡築土山於學南名¶
　　曰應奎成化間知縣洪冕白思明吴哲劉翔相繼¶
　　修治嘉靖十六年知縣李資坤増修萬歴十八年¶
　　知縣熊宻夷土山之十七濬為潭名曰匯龍¶
國朝順治十二年知縣劉𢎞徳教諭王彬修建祠閣堂¶
　　廨康熙六年知縣金敏修¶
　聖殿重建兩廡二十二年知縣聞在上増修雍正四¶
<pb:KR2k0042_WYG_087-37b>¶
　　年嘉定縣分置寳山縣以教諭專理嘉定學事¶
　　寳山縣儒學與嘉定共學以嘉定訓導理寳山學¶
　　事¶
　　　海州¶
　　海州儒學在州治西唐貞觀四年創建元皇慶二¶
　　年知州魏榮重建元末燬明洪武二年知州陳徳¶
　　輔重建𢎞治初知州趙廷珪大修後知州趙儒重¶
　　修嘉靖十年制増啓聖祠建敬一亭貯六箴碑各¶
<pb:KR2k0042_WYG_087-38a>¶
　　縣如之三十一年知州鍾岳改建歲久漸圮¶
國朝康熙十四年學正武威逺重修¶
　聖殿十八年訓導倪田玉重修櫺星門二十一年學¶
　　正吴植重修兩廡¶
　崇聖祠　名宦祠　鄉賢祠(各縣/學同)¶
　　贛榆縣儒學舊在縣治東元燬於兵明洪武四年¶
　　縣丞莫從敬遷於縣治東南正統三年知縣郭文¶
　　中重修成化十四年知縣王舉重修嘉靖二十五¶
<pb:KR2k0042_WYG_087-38b>¶
　　年揚州推官符允中海州知州鍾岳捐貲修葺萬¶
　　歴間知縣樊兆程徐應元相繼増修明季燬於兵¶
國朝順治八年知縣穆爾謨教諭劉思問重建十三年¶
　　邑人董宗鼎重建門廡康熙七年圮訓導章憲捐¶
　　募修建十一年知縣俞廷瑞訓導章憲捐募復修¶
　　兩廡¶
　　沐陽縣儒學在縣治南洪武三年知縣馮益創建¶
　　正徳間燬知縣易瓚重作廟廡橋門庖庫堂齋號¶
<pb:KR2k0042_WYG_087-39a>¶
　　舎皆備嘉靖四年知縣蔣賜遷於縣治東萬歴三¶
　　十三年教諭蕭鳴盛復遷城南故址¶
國朝順治十年知縣王國泰増設奎星樓康熙三年知¶
　　縣梁文煥増修七年學圮十二年知縣張竒抱重¶
　　加修理(附/)胡簡敬重修儒學記(吾沐宻爾東省泗/水嶧山之間循車)¶
　　(轍馬跡而覽其盛者往返祗旬日耳去聖人之居/若此之近瞻其宫闕之巍峩禮樂之隆備車服俎)¶
　　(豆之矞煌宜有所觀感而興起是以吾沐學制雖/經遷改仍復故基考前者之經營其規橅結構亦)¶
　　(差堪與鄒魯相望也自康熙七年地震學宫惟聖/殿僅存其他堂廡羣祠以及數仞之牆皆蕩為飛)¶
<pb:KR2k0042_WYG_087-39b>¶
　　(塵碎礫致殿階之下雜園蔬而溷芻牧無復有籓/籬之隔多士朔望揖父母師長之側不過露立須)¶
　　(㬰循故事而散春秋奉祀亦無所謂麗牲之石省/濯之房寥寥籩爵數器以一簣出納之及行鄉飲)¶
　　(酒禮主賓僎介草率拱揖於覆茆架木之下如此/者已多歴年所三韓張侯以癸丑春莅任首謁先)¶
　　(師廟乃慨然集師儒多士謀之謂是一邑首善地/奈何聽其荒落至此願捐俸以為之先都人士其)¶
　　(多方贊成之於是鳩工庀材經營伊始即為久逺/之謀亦似有神馬思車周廻於泗水嶧山之間審)¶
　　(其差等而著為心畫者既成功爰集鄉之博士弟/子進而告之曰侯之為此豈特為崇廟貌侑神饗)¶
　　(哉深望肄業有地以聖人所求乎已者求之多士/爾侯且月給薪廪豐酒膳擬闈中題以校士躬)¶
　　(為品題即士子之工制業取科名又未嘗不於侯/是賴侯作人之功其可忘諸侯三韓人名竒抱號)¶
<pb:KR2k0042_WYG_087-40a>¶
　　(藏錦由貢士初/任沐陽縣知縣)¶
　　　通州¶
　　通州儒學在州治東宋太平興國五年知州曽環¶
　　始建於城東一里許乾興元年知州王隨遷學於¶
　　東門内大觀間燬於兵紹興間判官方雲翼復建¶
　　於舊址淳熙間又燬咸淳中知州馮弼重建元至¶
　　正間將軍張𢎞綱建¶
　大成殿明洪武三年知州熊春増修正統九年郡人¶
<pb:KR2k0042_WYG_087-40b>¶
　　僉事陳敏千户陳瑄重修成化𢎞治間歴加修葺¶
　　嘉靖十年制増啓聖祠建敬一亭貯六箴碑各縣¶
　　如之三十二年廵鹽御史黄國用命知州游天庭¶
　　重建尊經閣¶
國朝順治二年知州唐虞泰重修康熙二年知州畢際¶
　　有重修泮宫坊九年知州王廷機増修雍正二年¶
　　知州白映棠重修五年知州李世喬捐修明倫堂¶
　　舊有海門縣明嘉靖二十四年知縣江執創建儒¶
<pb:KR2k0042_WYG_087-41a>¶
　　學於縣治東今為海湖所齧城圮裁縣歸通州改¶
　　為海門鄉學省¶
　崇聖祠　名宦祠　鄉賢祠(各縣/學同)¶
　　泰興縣儒學在縣治東宋紹興間建元季燬於兵¶
　　明洪武二年知縣李秉直重建後漸増修正徳間¶
　　知縣鄭浙鼎新之嘉靖後知縣朱箎許希孟朱南¶
　　雍高桂陳繼疇相繼修葺拓泮池増櫺星門石柱¶
　　二曰江漢秋陽鑿大池曰鯤化池甃以石崇禎間¶
<pb:KR2k0042_WYG_087-41b>¶
　　導河入泮前鯤化池¶
國朝康熙十二年邑人御史李振宜捐修二十五年教¶
　　諭荆子邁濬池曰紺寒池築臺山上曰光霽臺¶
　　如臯縣儒學舊在縣治東北南唐保大十年建宋¶
　　紹興初遷於縣治西南元末兵燬明洪武三年知¶
　　縣謝得珉創建嘉靖十九年知縣黎堯勲移建縣¶
　　治東南萬歴後圮於風潮知縣鄭人逵修造始築¶
　　宫牆易土以磚後知縣陳煥張星李廷材熊奮渭¶
<pb:KR2k0042_WYG_087-42a>¶
　　李衷純相繼修葺¶
國朝順治十四年知縣崔鳳賓重修康熙十年知縣趙¶
　　𢎞化重修貢生蘇世威董其役雍正十年知縣彭¶
　　履仁教諭丁𢎞逺訓導慶翽重修¶
　¶
　¶
　¶
　¶
<pb:KR2k0042_WYG_087-42b>¶
　¶
　¶
　¶
　¶
　¶
　¶
　¶
　江南通志卷八十八¶
