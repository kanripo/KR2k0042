# -*- mode: mandoku-view; -*-
#+TITLE: 江南通志
#+DATE: 2015-08-24 22:41:07.753146
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷六十
<pb:KR2k0042_WYG_060-1a>¶
欽定四庫全書¶
　江南通志卷六十¶
　　河渠志¶
　　　運河(三/)¶
國朝順治八年大浚髙郵漕河¶
　　十六年總河朱之錫　題准河防事宜(附/)朱之錫¶
　　疏畧(淮揚之治河較他處不同揚屬運道與湖水/相連淮屬運道係黄淮交流淮河自西而来)¶
　　(至泗州入諸湖出清口達於黄河以淮黄之勢言/之黄強淮溺黄濁淮清二瀆同至於清口滙合東)¶
<pb:KR2k0042_WYG_060-1b>¶
　　(由安東雲梯闗以入海此從来不易之勢也但黄/流濁河易致沙淤必藉准流蕩滌方不至梗運病)¶
　　(民先年嘗有分黄導淮之議分黄者於桃源縣迤/南黄家觜闢一攴河使其從旁分洩以殺強黄之)¶
　　(勢導淮者導引淮流歸於海以通運道故淮水偶/有暴漲於南設有髙良澗周家橋二牐以偹宣洩)¶
　　(溢入寳應髙郵諸湖相連澎湃各建牐座挑穵河/渠累築堤岸捍禦衝決由邵伯金家灣入芒稻河)¶
　　(或從𤓰儀注江或通廟灣歸海此蓄洩湖水之法/外此再無庸於旁洩矣至於雲梯闗之灌口固為)¶
　　(黄淮會流一路寛廣歸海之處每遇河流泛漲無/處分殺必從清河上四十五里仍挑黄家觜經清)¶
　　(河至安東五港口東流入海分殺暴漲之勢不致/南下而清口得免黄強抵淮阻運之患至新溝等)¶
　　(五險工亦可稍免全河洶湧衝漫之虞誠為保運/安民長䇿奈長二百四十里淤殿年乆工繁費鉅)¶
<pb:KR2k0042_WYG_060-2a>¶
　　(難以輕舉應俟年豐物阜另議舉行其太行老隄/山陽境内延袤三百里原係民修民守自秦按院)¶
　　(處題免鄉夫後數年未修又值去歲洪流衝漫處/  坍塌不堪捍禦宜照舊例按籍責成郷民分修)¶
　　(又此隄之内五險工下流闗切淮揚髙寶等七州/縣鹽課亦攸係之歲歲修防勢難緩怠若得有引)¶
　　(水一支流旁瀉以減正河之勢以免射陽之衝誠/五險之要著第查蘇建比岸宮家營地方舊有引)¶
　　(水一河久經淤塞每有興濬議皆未果蓋緣引河/必使深廣同於正河方能借勢而下况黄河諺稱)¶
　　(神河濶數百丈底深水溜不惟挑濬匪易借使如/式寧能保其不旋桃而旋淤乎亦惟有廣積夫料)¶
　　(加意修防以收補偏救弊之功舍此無他竒也爰/自前明挽河資運閲數百載變故即費數百載經)¶
　　(營今其遺跡具在然舊貫固可仍而時宜又不得/不審臣請備陳之准水自西南来趨東北黄水自)¶
<pb:KR2k0042_WYG_060-2b>¶
　　　(西米横截於清口外淮之攴流會黄並驅東下入/海者所謂黄河也伏秋之間淮黄交漲淮被黄遏)¶
　　　(周旋而不得出清口以上滙而為洪澤等湖則髙/堰危故堰南有髙良澗周家橋兩牐洩水東入髙)¶
　　　(寳白馬等湖髙寳湖東通運河南從𤓰儀入江而/地勢微昻宣洩不及則運隄危故運河東岸有涇)¶
　　　(河子嬰金灣等牐洩水東下射陽廣洋等湖入海/有灣頭牐有芒稻河洩水南入於江此運河及諸)¶
　　　(湖之形勢也隄牐舊制現存間有歲乆圮壊者應/酌量估計以時修葺者也淮黄交會由清口而東)¶
　　　(濁流湍悍衝潰易告查前明萬歴年間曾於桃源/縣黄河北岸挑黄壩新河二百四十里分黄一攴)¶
　　　(由五港口歸海以導淮保運即以殺南岸河患但/淤澱已乆工役繁鉅興復實難又崇禎年間塞蘇)¶
　　　(觜建義兩決口曾挑宫家營引河十里暫殺水勢/未幾仍淤蓋河不兩行既恐徒費况今歲淮工坌)¶
<pb:KR2k0042_WYG_060-3a>¶
　　(集亦有未易並舉者至於現今河身濶者數里狹/者亦不下數百丈兩隄去河尚有陸地水長則及)¶
　　(隄址水落則復河渠洪流衝蕩不啻奔馬豈俟人/力開鑿收流之議似無庸贅此黄河之形勢也總)¶
　　(之太行老隄實淮揚七州邑一大保障自前朝来/原係荘民自修而中間頂衝掃灣諸險工亦有鹽)¶
　　(城各縣出夫協濟之例順治九年間黄河北決淮/屬工民控按臣遂為  題免沮格廢弛去歲冬漲)¶
　　(幾成大害此臺臣何可化特以力役/為言蓋實有見於徃例之不可廢耳)¶
　　康熈五年運河自儀徵至淮多淤淺冬春之交盤¶
　　撥甚艱總河按地親勘儀徵界内朴樹灣西方寺¶
　　五里鋪三處急需挑濬檄知縣何崇倫浚之¶
<pb:KR2k0042_WYG_060-3b>¶
　　六年决江都運河之露筋廟隄次年堵塞¶
　　七年遣大臣明珠等相視海口開天妃石䃮白駒¶
　　等牐¶
　　九年决清河縣運河之窯灣文華寺髙郵州運河¶
　　之茶菴清水潭江都縣運河之東隄四淺¶
　　十年清口為黄水灌入裴家塲悉起油沙天妃牐¶
　　底淤墊回空糧船不能進口乃於清河縣南腰鋪¶
　　支河之連張福口者疏浚通舟由周家牐行¶
<pb:KR2k0042_WYG_060-4a>¶
　　十一年總河王光裕修寳應縣子嬰黄浦永安等¶
　　七牐四月清水潭復決¶
　　十二年總河王光裕於江都芒稻河改造牐門迎¶
　　金灣河建滚水壩於邵伯南¶
　　十三年清水潭決口塞¶
　　十五年揚屬漕隄潰高郵之清水潭陸漫溝江都¶
　　之大潭灣等處共決三百餘丈遣工部尚書冀如¶
　　錫戸部侍郎伊桑阿等親行相視移安徽廵撫靳¶
<pb:KR2k0042_WYG_060-4b>¶
　　輔為總河都御史¶
　　十六年總河都御史蘄輔濬運河(附/)靳輔疏畧(運/河)¶
　　(自黄流内灌之後日墊日髙今年八月内河底竟/至乾涸隨閉隄挑浚因囘空不能乆待止量挑一)¶
　　(二尺不等擬於明年立春後十日土凍方解時即/行閉壩大挑總限百日完工以濟十七年囘空十)¶
　　(八年/春運)¶
　　十七年靳輔築江都漕隄以髙郵清水潭決口深¶
　　不可築更於湖中繞迥開河一道改築東西隄與¶
　　舊隄相屬河成名曰永安河又大浚山清髙寳五¶
<pb:KR2k0042_WYG_060-5a>¶
　　州縣運河増築兩岸其決口三十二處並塞之¶
　　十月總河靳輔疏另開南運口¶
　　十八年四月築清水潭東西隄決口工竣¶
　　六月改置南運口於三汊河靳輔治河書大江以¶
　　南各省漕運自𤓰儀而北凡四百五十餘里至清¶
　　江浦天妃牐以入黄河此明臣平江伯陳瑄之所¶
　　開也萬歴間河臣潘季馴以天妃牐直黄河故不¶
　　免内灌因移運口於新莊牐以納清而避黄後亦¶
<pb:KR2k0042_WYG_060-5b>¶
　　以天妃名之非其故矣然其口距黄淮交㑹處不¶
　　過二百丈黄水仍復内灌運河墊髙年年挑浚無¶
　　已兼以兩河匯合瀠洄激蕩重運出口牽挽者每¶
　　艘常七八百人或至千人鳴金合噪窮日之力出¶
　　口不過二三十艘而濁流奔走直至髙寶城下河¶
　　水俱黄居民至澄汲以飲於是建牐置壩申啟閉¶
　　之條嚴㫖刻石除重運回空及貢鮮船隻放行外¶
　　即閉壩攔黄凡官民商艇俱令盤壩往來夫閉壩¶
<pb:KR2k0042_WYG_060-6a>¶
　　之制不獨不便於民且空重往來之時仍不能禁¶
　　黄流之不入乃不得已之圖非不易之策也葢因¶
　　當時太山墩一帶及七里墩外皆淼然巨浸舍新¶
　　莊牐之外别無彼善於此之地地形水勢實限之¶
　　以不得不然耳自黄河倒灌以來西北自白洋河¶
　　于家岡一帶直接泗州東北自吳城張福口一帶¶
　　直至武家墩卑窪者悉變為髙原清口以内裴家¶
　　場帥家莊爛泥淺周圍五十里凡墊成平陸之處¶
<pb:KR2k0042_WYG_060-6b>¶
　　挑引河四道淮水仍出清口是則黄流之灌在當¶
　　時誠大為運河之害而在今則頗受其利矣何也¶
　　清口兩岸墊髙天然成隄黄淮不得交漫一利也¶
　　太山墩上下洪濤盡涸而運河之地形愈加完固¶
　　建牐置壩可以惟我之所擇二利也清口之内横¶
　　亘灘洲淮盛則泗水滔滔北注淮弱則湖水常有¶
　　所蓄以濟運而不至於盡洩即黄漲内乘亦限於¶
　　灘洲而不得縱不乆而淮水盛長即便抵回三利¶
<pb:KR2k0042_WYG_060-7a>¶
　　也邇年以來重運過淮揚帆直上如歴坦途運水¶
　　永無淤墊之虞淮民省嵗挑浚之苦矣雖然旱澇¶
　　不常湖水設有時而淺涸諸引河勢不能暢注而¶
　　俱出則寧使裴家場之水斷流而爛泥淺一道務¶
　　須挑浚深寛毋或緩此而顧彼此則意外之虞不¶
　　得不預為之籌者也¶
　　是年增挑南運河起土加築兩岸隄¶
　　開滚水壩於江都之鰍魚觜¶
<pb:KR2k0042_WYG_060-7b>¶
　　塞清水潭大決口¶
　　十九年再置滚水壩於髙郵城南八里又置於寳¶
　　應子嬰溝¶
　　創建山陽運河之鳯陽厰減水壩一座創挑皁河¶
　　四十里以通北運¶
　　創建碭山毛城鋪大谷山宿遷攔馬河歸仁隄邳¶
　　州運河東岸馬莊集減水壩十一座¶
　　開皁河上接泇河通運又開張家荘通運口靳輔¶
<pb:KR2k0042_WYG_060-8a>¶
　　治河書明萬厯三十一年總河李化龍開泇河行¶
　　運自夏鎭達於直河口不由徐吕二洪避黄河之¶
　　險者三百里漕運利之後直河塞改行董口及董¶
　　口復淤遂取道於駱馬湖由汪洋湖面西北行四¶
　　十里始得溝河又二十餘里至窯灣口而接泇苐¶
　　駱馬湖本窯田也因明季黄河漫溢停積而成湖¶
　　夏秋水發不碍行舟至冬春水涸其淺處不流束¶
　　楚且水面遼濶縴䌫無所施每重運入口即役兵¶
<pb:KR2k0042_WYG_060-8b>¶
　　夫數萬於湖中撈浚浮送北上而所澇之渠不旋¶
　　踵而汩没於風浪之中年年畚鍤宿邑騷然苦之¶
　　况黄河復故雨潦各有所歸湖水必致日涸且撈¶
　　浚無所施實漕運咽喉之大虞矣查宿邑西北四¶
　　十里皁河集其地溝渠斷續有舊淤河形一道若¶
　　挑新浚舊因而通之可以上接泇河之委而下達¶
　　於黄但啟土於沮洳之地為力甚艱又南患黄河¶
　　之逼北虞山左羣山之水不有隄防不可以行運¶
<pb:KR2k0042_WYG_060-9a>¶
　　乃揆測規畫即取水中之土以築水中之隄南起¶
　　皁河口北達温家溝水深之處挑水旱工共二千¶
　　四百丈兩岸築隄四千八百丈凡邳宿兩州縣舊¶
　　河内一切漫流旁洩決口三十餘處盡行築塞又¶
　　起自温溝歴窯灣至邳境猫兒窩計四十里從無¶
　　隄岸每山泉暴漲即一望滔天復兩岸築隄二萬¶
　　七千丈然猫兒窩一帶為徐兖諸水之所注納水¶
　　大盛則隄必傷故建減水大壩三座以洩之至如¶
<pb:KR2k0042_WYG_060-9b>¶
　　猫兒窩以土地亢土堅則空之而弗隄又猫兒窩¶
　　以至唐宋山三千餘丈乃霪霖暴漲之所從出者¶
　　則隄之蓋自皁河而上者無不治矣惟是下口直¶
　　截黄河遇伏秋暴漲不無内灌之虞於是復加斟¶
　　酌相得皁河迤東二十餘里張家莊其地形卑於¶
　　皁河口二尺餘而黄河上下水勢大抵每里髙低¶
　　一寸自皁河至張家莊二十餘里黄水便低二尺¶
　　餘内外水面髙低相準乃復挑支河一道自皁河¶
<pb:KR2k0042_WYG_060-10a>¶
　　厯龍岡坌路口逹之張家莊出口盖前此皁河出¶
　　口如丁字形黄水自西而東皁河水自北而南兩¶
　　溜相抵而不相比且黄強清弱故易灌今張家莊¶
　　之出口如人字形黄水與張家莊口之水俱自西¶
　　而東與溜相比而不相抵况又以皁河地髙之水¶
　　下注於二十餘里地卑之出口其迅流更足以抵¶
　　黄也由是上則東省河流滔滔奔注常束本等之¶
　　水於漕中而洩暴漲之水於壩外下則運口常通¶
<pb:KR2k0042_WYG_060-10b>¶
　　永無淤塞之慮矣¶
　　二十年増置髙郵南北滚水壩前後凡八座壩口¶
　　二三十丈不等對壩皆開越河以防舟行之險凡¶
　　舊隄險要處皆更以石¶
　　創建寶應子嬰溝髙郵永平港南闗八里鋪柏家¶
　　墩江都鰍魚口減水壩共六座改建髙郵五里鋪¶
　　車邏港減水壩二座¶
　　二十二年大修兩河各隄工告竣¶
<pb:KR2k0042_WYG_060-11a>¶
　　　二十三年建惠濟牐在馬頭東南七里溝清河縣¶
　　　志舊名通濟牐明嘉靖年建引淮水以達漕運後¶
　　　以河水南侵牐底淤墊至是新鑿漕河於迤南三¶
　　　里更建牐座為新運口牐名惠濟¶
　　　是年冬十一月¶
聖祖仁皇帝南廵親閲河工靳輔治河書¶
上駐蹕紅花埠問總河靳輔髙寶興泰一帶下河為何積¶
　水不去靳輔囘奏髙寳興泰是窪下之區如同釡底向¶
<pb:KR2k0042_WYG_060-11b>¶
　　　来河道淤塞是以下雨積水并減壩洩下之水一¶
　　　時難去¶
上命動支國帑速興工挑濬下河又奉¶
上諭吏部尚書伊桑阿朕車駕南廵省民疾苦路經髙郵¶
　寶應等處見民廬舍田疇被水淹沒朕心深為軫念詢¶
　問其故具悉梗概髙寶等處湖水下流原有海口以年¶
　久沙淤遂致壅塞今将入海故道濬治疏通可免水患¶
　自是徃還每念及此不忍於懐此一方生靈必圖拯濟¶
<pb:KR2k0042_WYG_060-12a>¶
　安全咸使得所始稱朕意爾同工部尚書薩木哈徃被¶
　水災州縣逐一詳勘期於旬日内覆奏務期濟民除患¶
　縱有經費在所不惜爾等體朕至意速行¶
上回鑾至淮安又諭靳輔云河道情形我俱詳細曉得只¶
　是下河之水因無去路民田尚然淹著應速開浚¶
駕至天妃牐問天妃牐險何不再造一牐分殺水勢靳輔¶
　　　奏已建有七里牐一座¶
上見運口新牐問此牐為何而造靳輔奏臣恐黄水大漲¶
<pb:KR2k0042_WYG_060-12b>¶
　　　天妃牐不能承當所以又造此清水牐束水專為¶
　　　天妃牐而設¶
上諭靳輔云今年黄水倒灌運河不可為訓爾須酌一治¶
　安之策令永不内灌¶
　　　十一月¶
上面諭吏部尚書伊桑阿等勘明泰州興化鹽城等處應¶
　挑浚海口伊桑阿等回奏奉¶
㫖九卿詹事科道會同確議具奏(附/)伊桑阿等疏畧(臣等/祇遵)¶
<pb:KR2k0042_WYG_060-13a>¶
　　　　(前所/奉到)¶
(上諭將興化鹽城等州縣海口詳勘得山陽寶應髙郵江/      都泰州興化鹽城等川縣之水原從車路河白塗)¶
　　　(河等處流入運鹽串場河出白駒場丁溪場草堰/場劉荘場等十餘口由苦水洋鬬龍港信陽港廟)¶
　　　(灣入海今因年久車路等河串場河及各場出口/俱被沙土淤淺比髙郵興化等處河身反髙以故)¶
　　　(水雖仍流而蓄水不能出口令将減水壩一帶運/河水口决濬導流将會流串場河之車路等河及)¶
　　　(串場河白駒丁溪草堰場等口俱挑浚深闊引髙/郵等川縣蓄水入海始永免水患生民得以樂業)¶
　　　(矣/)¶
　　　十二月¶
<pb:KR2k0042_WYG_060-13b>¶
命安徽按察使于成龍浚髙寶等州縣下河¶
　　　二十四年二月初四日¶
上諭按察使于成龍茲以海口闗係運河下流特命爾督¶
　理髙寳等處下河事務管轄所屬附近海口州縣等處¶
　地方車路等河幷串場河白駒丁溪草堰場等口逐一¶
　確勘挑濬深闊使髙郵等州縣減水壩一帶運河水口¶
　引流入海仍撫綏黎民勤宣德意約束衙門官吏胥役¶
　恪遵法紀勿致作弊生事嚴飭所屬海口有司等官各¶
<pb:KR2k0042_WYG_060-14a>¶
循職掌勿使糜費錢糧怠弛曠廢一應海口俱宜善加¶
挑濬毋令沙土淤淺以致水勢漲漫淹没民間廬舍田¶
疇其挑河一切事宜並應設官分任之處均申詳總河¶
具題定奪勅中開載未盡應行事務爾悉申詳總河題¶
請遵行歲終将所修工程及支用錢糧細數一並造册¶
轉報總河題銷仍聽總河節制爾膺茲委任須持亷秉¶
公精心殫力俾水患永除民復舊業惟爾之功如或執¶
抝乖張因循冐破殃民悞國責有所歸爾其愼之故勅¶
<pb:KR2k0042_WYG_060-14b>¶
　　二十五年總河靳輔奏開中河(附/)靳輔疏畧(本年/黄河)¶
　　(槽内之水較前異常急溜以致一切物料轉運萬/難即如本年重運糧船自清河縣運口以至宿遷)¶
　　(縣張荘運口計程不過二百餘里而牽輓兩月有/竒此皆急溜阻滯之故臣於河工善後事宜案内)¶
　　(請於清河縣西仲家荘地方創建雙金門石牐一/座以洩黄河異漲今将洩水雙金門牐改為三丈)¶
　　(深之單金門大牐一座又於攔馬河之西加挑運/河二千餘丈築成兩岸隄工直接張家運口並於)¶
　　(遥縷二隄之中開挑中河一道上接張荘運口並/駱馬湖之清水下歴桃源清河山陽安東以逹於)¶
　　(海将來重運糧船既出清口之後於黄河内止行/數里即便由仲家荘牐内進入中河自中河歴攔)¶
　　(馬河直達張荘運口北上則此牐既洩黄漲又能/使各船避黄河之險溜行有縴之穩程庶大有益)¶
<pb:KR2k0042_WYG_060-15a>¶
　　　(於轉漕而各工運料/亦可不致稽悞矣)¶
　　　二十六年正月工部等衙門會覆監修下河侍郎¶
　　　孫在豐等疏稱先將近海口之石䃮白駒丁溪等¶
　　　處估計興修靳輔先前請修疏内稱髙郵以北車¶
　　　邏以南邵伯鎭以北所有牐壩於去歲堵塞髙郵¶
　　　以北牐壩亦有可以閉塞等語奉¶
㫖修理下河成功不在髙郵州所有牐壩而在乎堵塞髙¶
　家堰之壩并黄河南岸毛城鋪等處所有減水牐壩皆¶
<pb:KR2k0042_WYG_060-15b>¶
　堵塞則黄河之水不流入洪澤湖如洪澤湖既無黄河¶
　流入之水唯止有淮水将髙家堰之壩暫行堵塞一年¶
　後挑濬下河方得有益　又奉¶
㫖下河工程今年著止將髙郵州大小壩及髙家堰牐壩¶
　照靳輔等所奏定限堵塞令孫在豐等挑濬海口其黄¶
　河南岸牐壩著於来年堵塞一年併髙郵髙堰等牐壩¶
　　俱仍照見議限期堵塞令其豫先備齊工料人夫自今¶
　年十二月興工挑濬下河勿致違悞¶
<pb:KR2k0042_WYG_060-16a>¶
　　二十七年正月中河工竣靳輔治河書百川莫險¶
　　於黄河然自南北通運以来浮黄河而達者凡五¶
　　百餘里議者莫不以為治河即所以治漕一似乎¶
　　舍河别無所謂漕也雖然水性避髙而就下地為¶
　　之不可逆也運道避險而就安人為之所慮者為¶
　　之或不當耳有明一代治河莫善於泇河之績然¶
　　其議倡始於隆慶年間都御史翁大立而傅希摯¶
　　繼之再歴舒應龍劉東星兩河臣屢興屢阻迨至¶
<pb:KR2k0042_WYG_060-16b>¶
　　萬歴三十一年河臣李化龍實始通運卒避黄河¶
　　三百里之險至今賴之嗣後直口塞董口淤駱馬¶
　　湖又淺澀不行臣因有開皁河之請而泇河之尾¶
　　閭復通然自清口以達張莊運口河道尚長二百¶
　　里重運泝黄而上雇覓縴夫艘不下二三十軰蟻¶
　　行蚊負日不過數里每艘至費四五十金遲者或¶
　　至兩月有竒方能進口而漂失沉溺徃徃不免蓋¶
　　風濤激駛固非人力所能勝也康熈二十五年¶
<pb:KR2k0042_WYG_060-17a>¶
　　題覆詞臣張鴻烈¶
聖心愛民已極案内加築北岸遥隄後復加籌酌若於遥¶
　　　縷二隄之内再挑中河一道上接張莊運口並駱¶
　　　馬湖之清水下歴桃清山安入平旺河以達於海¶
　　　而於清口對岸清河縣西仲家莊建大石牐一座¶
　　　既可以洩山左諸山之水而運道從此通行避黄¶
　　　河之險溜行有縴之穩途大利也乃決計　題請¶
　　　奉¶
<pb:KR2k0042_WYG_060-17b>¶
㫖興工至二十七年正月而工竣連年重運一出清口即¶
　　　截黄而北由仲莊牐進中河以入皁河風濤無阻¶
　　　牽拽有路又避黄河之險二百里抵通之期較歴¶
　　　年先一月不止回空船隻永無守凍之憂在¶
　　國家歲免漂失漕米之患在各運大則無沉溺之厄¶
　　　小則省雇夫之費葢自吳開䢴溝隋開御河歴唐¶
　　　宋元明漕東南以濟西北者無不仰藉黄河以為¶
　　　灌輸既欲去其害又欲收其利故治河愈難至我¶
<pb:KR2k0042_WYG_060-18a>¶
朝康熈二十七年而運道之利黄河者僅七里矣或有¶
　　議於中河北岸宿遷境内建減水壩數座以洩漲¶
　　者臣曰不可葢中河之水但患其弱而不患其強¶
　　若北岸遥隄減壩一建則清水弱而黄必有内灌¶
　　之憂河身立淤矣今當大工屢興之後錢糧未敷¶
　　未敢輕議若工帑稍充再將遥隄加修髙厚更於¶
　　中河之北挑重河一道即以挑河之土築成重隄¶
　　於西寧錫成兩橋之間建牐一座既以分洩東省¶
<pb:KR2k0042_WYG_060-18b>¶
　　之異漲又以灌溉宿桃清等七州縣之田畝即遇¶
　　黄淮並漲亦可分洩入中河以並出平旺歸海真¶
　　永賴之策而臣初議挑中河之舉原擬如是故有¶
　　中河之名也又運艘自清口入仲家莊牐雖曰截¶
　　流而北然逆流而西者居多若於清河治東陶家¶
　　莊再建一牐重運則由陶莊而入回空則由仲莊¶
　　而出則俱順流矣且兩牐並建用備不虞尤為萬¶
　　全統志之以俟来者¶
<pb:KR2k0042_WYG_060-19a>¶
　　　四月¶
上諭滿洲大臣學士九卿詹事府科道等及徃看中河等¶
　官前于成龍奏云靳輔開中河無所裨益甚為累民河¶
　道已為靳輔大壊令凱音布徃看中河云現有商賈船¶
　行不絶若塞支河之口則駱馬湖支河之水匯流中河¶
　水勢現大漕艘可通于成龍又奏王新命曾向伊云靳¶
　輔從上河放水今若以此問王新命王新命其肯任受¶
　乎前召九卿至乾清門會議皆畏懼于成龍無一人敢¶
<pb:KR2k0042_WYG_060-19b>¶
　與辯難悉順于成龍之說以河務盡為靳輔所壊惟朕¶
　獨與衆人異謂靳輔不為不盡心於河務若云靳輔治¶
　河不善全無裨益即靳輔亦不心服朕未親至下河不¶
　甚深知若上河自宿遷至清河之兩岸河底及髙家堰¶
　以至廟灣并運河諸處朕皆洞悉數年来河道未嘗衝¶
　決漕艘亦未至有悞若謂靳輔治河全無禆益朕亦不¶
　愜於心矣于成龍在直𨽻愛民緝盗居官頗優但懐挾¶
　私仇阻撓河務殊為不合朕非欲起用靳輔祗以河工¶
<pb:KR2k0042_WYG_060-20a>¶
　所闗甚大耳今九卿已將靳輔議罪皆言其治河無益¶
　若王新命聞之亦必順從于成龍之說以靳輔所治不¶
　善因將原修之處盡行更改是伊等各懐私忿遂致貽¶
　悞河工可乎且使黄河自宿遷以下衝決猶可修治若¶
　宿遷而上或至泛溢則為害甚大所闗非小今應遣明¶
　悉大臣看閲將作何修河之處詳確定議此看閲河道¶
　著圖訥馬竒張玉書前去須將毛城鋪髙家堰等地方¶
　徧閲就靳輔所築之處甚善而斷不可改者有幾不善¶
<pb:KR2k0042_WYG_060-20b>¶
　而應更治者有幾詳悉商酌定議以聞靳輔以丈出民¶
　間餘田作為屯田及阻抑開浚下河其罪誠不可逭至¶
　有言黄河底漸髙此斷不可信譬之盆内貯水遇風且¶
　溢出使黄河底果髙一有風濤其有不漫漲横流決隄¶
　潰岸者乎爾等明晨速徃同九卿會議具奏¶
　　　二十八年正月¶
聖祖南廵駐蹕瓜州陳家灣地方¶
命修理髙郵州南北一帶殘缺甎石工程¶
<pb:KR2k0042_WYG_060-21a>¶
　　　三月¶
上諭朕前閲中河初疑其狹隘今行經丹陽閲視河道亦¶
　復狹隘又聞衆官民俱言中河挑濬有益所闗甚大爾¶
　等會同總河總漕確議具奏(附/)總河總漕等會議(從前/挑濬)¶
　　　(中河原避黄河一百八十里之險且收束散漫之/水使不致淹沒民田看河諸臣亦疏稱若行中河)¶
　　　(則一百八十里之險可避今水勢業已收束且避/險就易於民生漕運甚有禆益應將中河無容另)¶
　　　(議其駱馬湖口先經尚書張玉書等看河時有題/修減水壩二座今王新命稱丈量水深二丈  餘)¶
　　　(難以建壩且需錢糧甚多應停其建築編竹簍以/盛石塊髙出水面二尺成造堵塞若水大可以浮)¶
<pb:KR2k0042_WYG_060-21b>¶
　　　(面洩出等語又攴河口先經張玉書等疏稱建造/板牐一座應令随時啟閉今王新命稱若建牐水)¶
　　　(大之時必致衝決應停其建牐留出水之口於南/隄下埽堵塞等語此二處建牐修壩用竹簍下埽)¶
　　　(減洩溢水與看河諸臣所奏其理無異應照總河/王新命議建造修理又駱馬湖減水三壩先張玉)¶
　　　(書等疏稱將二壩之水令流入中河其一壩之水/留在遥隄之外令流入海今據王新命亦復稱善)¶
　　　(應照張玉書所河題又張玉書稱裏運河駱馬湖/之水俱入中河  窄難以容納應於北隄建修減)¶
　　　(水壩三座今王新命稱若欲建壩所費錢糧必多/應停其建壩亦用竹簍以盛石塊堵水若有大水)¶
　　　(可以減洩等語先張玉書等欲建壩減水今王新/命用竹簍盛石減水俱係洩水之意亦照王新命)¶
　　　(所議修/造可也)¶
<pb:KR2k0042_WYG_060-22a>¶
　　　八月奉¶
㫖儀徵河牐闗係運道著河道總督會同江南江西總督¶
　漕運總督詳閲定議具奏(附/)總河王新命會兩江總督¶
　　　傅臘塔總漕董訥疏畧(儀徵牐外江口北新洲一/帶俱係乾涸而北新洲之)¶
　　　(外又有沙漫洲過水不過二捺餘横亘二三百丈/難以築壩若自沙漫洲尾從北新洲腹内東北斜)¶
　　　(開引河以通四牐不能保無坍淤似應仍挑北新/洲舊河身直通四牐一切糧艘令循沙漫洲尾轉)¶
　　　(入新河口可以通行其日乆或有淤阻之處聽河/臣酌量挑浚所有應挑土方並修牐工銀兩聽河)¶
　　　(臣確估/從之)¶
<pb:KR2k0042_WYG_060-22b>¶
　　　二十九年¶
上諭河道闗係最為重要已前一二年雨水鮮少河道官¶
　員必將河務視以為常事今年景象雨水似多應行文¶
　總河嚴行曉示所屬官員無分晝夜防守務使河道不¶
　致有危¶
　　　三十一年十月奉¶
㫖中河張莊運口築隄建牐等情著河臣將工費估計¶
　　　三十三年築中河兩岸束水隄¶
<pb:KR2k0042_WYG_060-23a>¶
　　　修清河縣廣濟牐在治西仲家莊舊名仲家牐至¶
　　　是修之改今名¶
　　　閏五月初十日¶
上諭内閣保䕶中河隄岸之子隄總河于成龍前奏稱最¶
　為𦂳要請急行修築今又奏言水勢盛長難以興工俟¶
　水涸之時始行修治朕思河務所係甚重必待水涸始¶
　修儻夏秋水澤泛漲保無有冲決隄岸之事乎可速勅¶
　于成龍再加詳悉酌定具奏¶
<pb:KR2k0042_WYG_060-23b>¶
　　　三十四年清河縣建永濟牐在甘露城南太山墩¶
　　　北與惠濟相望又建康濟牐在治東陶家莊右又¶
　　　建雙金門牐在廣濟牐北又建小牐在雙金門牐¶
　　　北¶
　　　三十五年總河董安國　題改建髙郵湖西隄易¶
　　　土為石¶
　　　三十八年三月¶
聖駕南廵閲河奉¶
<pb:KR2k0042_WYG_060-24a>¶
上諭河道總督于成龍朕自淮安起行沿途細閲河隄除¶
　河底已髙東邊甚窪毋庸置議外朕所駐蹕界首鎭前¶
　湖邊用水平測算河水比湖水髙五尺八寸揆此湖水¶
　似不能越此隄而入運河前徃髙郵未知若何但當湖¶
　之石隄雖被水汕壊朕細閲被人搬去損壊之處亦復¶
　不少此固屬要工修築亦不甚難爾差賢員作速查騐¶
　儹工修築　　又傳¶
㫖于成龍朕自淮安一路詳閲河道測算髙郵以上河水¶
<pb:KR2k0042_WYG_060-24b>¶
　比湖水髙五尺八寸自髙郵至邵伯河水湖水始見平¶
　等應將髙郵以上當湖隄岸修築堅固髙郵以下河之¶
　東隄亦應修築堅固至於邵伯地方因無當湖隄岸而¶
　河湖合而為一矣不必修築隄岸聽其流行髙郵東岸¶
　之滚水壩涵洞俱不必留用將湖水河水俱由芒稻河¶
　人字河引出歸江入江之河口如有淺處責令挑深如¶
　此條治則湖水河水俱歸大江各河之水既不歸下河¶
　下河不必挑修　又¶
<pb:KR2k0042_WYG_060-25a>¶
諭于成龍等著將運河東岸隄工凡有石工殘缺者仍補¶
　修石工其土工隄内有水之處下埽幫築減水壩俱堵¶
　塞堅固用心防䕶越壩更屬𦂳要亦著加幫防䕶淮安¶
　府涇澗兩河必須挑浚深通毋任淤墊如有漫頂隄内¶
　積水之處即釘排樁幫築減水各壩俱著堵塞堅固隄¶
　防要𦂳　又¶
諭人字河若有窄狭處可以相機挑穵凡有需水舊口修¶
　砌涵洞令民灌田隄岸單薄處亦酌量加幫　又¶
<pb:KR2k0042_WYG_060-25b>¶
諭于成龍等運河東岸再加髙寛不必開減水壩其涵洞¶
　與金灣滚壩舊有河身民間用水灌田仍照例開放減¶
　水壩著河官堵塞堅固用心防守至新加隄岸亦著爾¶
　選擇官員或五十丈或六十丈責令加意防守西隄土¶
　石各工亦上𦂳儹修髙家堰亦速修完下河田地不過¶
　一二年可以見出　又¶
諭于成龍爾回去即看歸仁隄髙家堰清口甚屬𦂳要徐¶
　廷璽著徃揚州去徃回查勘永安各石土并東西岸各¶
<pb:KR2k0042_WYG_060-26a>¶
工與堵塞減水壩將京中帶来各官每員或五十丈六¶
十丈各責令用心防守無得疎虞¶
　　八月總河于成龍等　題准清江大牐加髙四層¶
　　又將大牐北岸下雁翅倒䣃十丈並越河牐東雁¶
　　翅酥碎磚工十二丈一併改砌石工　又將板牐¶
　　闗口埽工一百二十丈改建石工　又將盤糧㕔¶
　　前埽工五十五丈淮城西門外䕶城樁埽隄工三¶
　　百六十丈改建石工　又估挑澗河自興文牐起¶
<pb:KR2k0042_WYG_060-26b>¶
　　至劉均溝止長一萬四千零三十二丈八尺並涇¶
　　河自牐下起至射陽湖邊止長八千二百五十丈¶
　　頭石工頭磚工長三十丈中石工長一百五十七¶
　　丈尾石工尾磚工長一百三十一丈二尺石工磚¶
　　工長一百五十八丈磚工仍修砌磚工石工加髙¶
　　二層¶
　　九月建南運河滚水石壩(附/)總河于成龍疏畧(竊/照)¶
　　(南運河乃糧船經由要津又居下河七邑上游更/兼髙堰六壩減出之水盡由草字河歴寳應髙郵)¶
<pb:KR2k0042_WYG_060-27a>¶
　　　(諸河而入於此水勢浩大河窄難容是以前河臣明/靳輔在於髙郵南北建設大小減水灞五座  題)¶
　　　(開放定例頻年来依期開放雖隄岸固保無虞而/下河諸邑均受其患今春㳟遇)¶
(聖駕南廵軫念下河災黎諭令臣等大修隄岸堅閉減壩/      下河麥禾幸得收獲一遇伏汎水發盈隄溢岸以)¶
　　　(致髙郵九里郡伯更樓閆家涵洞皆被漫缺臣等/於特疏  題明事案内酌開壩兩座上下隄岸方)¶
　　　(得保全總緣髙郵河身耎山陽寶應河身相等驟/受髙寶諸湖滔天之水開壩則有害於民田閉壩)¶
　　　(則有傷於隄岸欲其隄岸民田兩相保固難矣臣/等徃來查勘再四思維唯將洩水減壩俱改為滚)¶
　　　(水石壩水長聽其自漫而保隄工水小聽具涵蓄/以濟運道較之牐壩水盡東流閉壩徒費錢糧者)¶
　　　(相去不啻/什伯也)¶
<pb:KR2k0042_WYG_060-27b>¶
　　　加幫髙堰隄工自武家墩起至小黄莊止自小黄¶
　　　莊起至周橋止自周橋起至棠梨樹止分三段修¶
　　　築舊有唐梗南北中三壩及茅家圩南北二壩夏¶
　　　家橋減水壩凡六座皆堵塞¶
　　　挑穵王家營陶家莊引河二道建陳家庄挑水壩¶
　　　一座挑溜入陶庄引河使黄水不致倒灌又改建¶
　　　惠濟祠後石隄一百六十二丈以資防䕶¶
　　　三十九年三月十五日奉¶
<pb:KR2k0042_WYG_060-28a>¶
㫖邵伯更樓決口自去歲奏報屢據奏稱儹工修築乃迄¶
　今尚未報完以致漕艘十有餘隻漂没擊碎其阻滯江¶
　干及瓜揚一帶地方不能前進者甚多著該督設法倍¶
　料兼工堵築刻期報完勿致再悞¶
　　　十七日河道總督張鵬翮面奉¶
聖訓引河水使之由人字河芒稻河入河朕所見最真爾¶
　必須力行不可忽也¶
　　　四月九卿詹事科道議准張鵬翮請挑浚下河奉¶
<pb:KR2k0042_WYG_060-28b>¶
㫖依議速行(附/)張鵬翮疏畧(我/)¶
(皇上明見萬里洞晰河勢指示周詳仁愛之心無所不用/      其極臣將所閲形勢縷晰陳之一人字河宜挑濬)¶
　　　(深闊也自金灣牐至孔家渡為河之脈胳見今狭/窄宜開廣闊自此至芒稻山河分兩派又名芒稻)¶
　　　(河此處水口兩岸亦狭又有土嶺二處前河臣尚/未穵完目今河水方盛宣洩宜急應多募人夫尅)¶
　　　(期盡行穵去使其暢流水口下有芒稻牐年乆塌/壊磯心頗髙宜穵深另修因時啟閉以防江潮一)¶
　　　(鳯凰橋引河之宜再挑也此河經前河臣新挑因/未挑深從橋口至胡家樓河水絶流竟成平比宜)¶
　　　(加挑深通引水從王家莊入運鹽河匯入芒稻河/一雙橋灣頭二河之宜挑深也此二河見今水流)¶
　　　(同入芒稻河但河底亦有淺處應俟冬時挑濬深/通其灣頭牐座雁翅塌陷宜及時修砌此三處之)¶
<pb:KR2k0042_WYG_060-29a>¶
　　　(水俱相繼會入芒稻河流十八里入江臣觀江口/寛濶河底深通兩岸居民二麥成熟不慮水患此)¶
　　　(江都金灣以下至仙女廟之形勢也唯髙郵自擋/軍樓起至東西灣止因髙堰洪湖之水滔滔東下)¶
　　　(西隄湮没漫入運河東隄一望汪洋水由城南大/壩而出洶湧泛溢當伏秋水漲恐東隄單薄難以)¶
　　　(捍禦致有不虞宜將見閉三壩相機酌開以保城/隄岸俟秋盡水落修築隄岸堅固之後再行閉塞)¶
　　　五月¶
上諭員外郎拖克拖和中書張古禮著馳驛前徃河道總¶
　督張鵬翮處將修過河工情形閲看伊等無有專責將¶
　工程令張鵬翮繕冩摺子交與伊等帶来啟奏(附/)張鵬¶
<pb:KR2k0042_WYG_060-29b>¶
　　　翮摺奏(一運河宜挑深也自凊河縣運口至髙郵/州界首一帶裏河頻年黄水入運淤墊從)¶
　　　(未挑浚前河臣毎以加髙為事以致河身日髙一/遇水漲徃徃潰决堪虞訪之輿論宜加挑濬深通)¶
　　　(即取河底之泥以加隄身庶為有益俟今冬糧船/過盡即煞壩挑浚一切進貢差使暫由陸行一髙)¶
　　　(寶江都一帶西岸土石隄宜修也今洪澤湖水東/下水勢方大西隄盡淹河湖一片俟冬時水落估)¶
　　　(計興修一髙郵城南之石壩宜修也今髙郵湖水/洶湧經由城南壩上而出以勢漸逺不能盡入人)¶
　　　(字河而洩宜於秋盡水落照前河臣所估將五壩/改為四滚水壩辦料興修於壩下相度形勢開引)¶
　　　(河使水有去路一新改中河隄岸宜□也兩岸隄/工單薄水漲可虞臣查新築隄岸長一萬三百五)¶
　　　(十八丈候選州同馬勲等三百五十員領帑承修/内頂衝刷灣處佔釘排樁二千八百三十四丈桃)¶
<pb:KR2k0042_WYG_060-30a>¶
　　(源縣知縣三玥等十八員領帑承修迄今並未完工/除敕令各官上𦂳照估修築勒限完固如再違抗)¶
　　(另疏查㕘追帑仍治以悞工之罪臣看新桃中河/窄狭不如舊中河寛深足以容水俟糧船過完於)¶
　　(深秋水涸之時臣再索河官復加查勘若舊中河/可以修築仍由舊中河行運如果不能築隄再將)¶
　　(新中河審度形/勢另疏奏聞)又摺奏(一運口修築攔黄壩准有/部又動帑興工今先築兩)¶
　　(岸土壩俟糧船過完再堵運口使黄水歸海引清/水入運河一邵伯更樓決口已經修壩堵塞完工)¶
　　(糧船通行無阻居民亦鮮水患其舊缺口雖不堵/塞亦屬無碍且河工需用錢糧浩繁之際似可暫)¶
　　(緩一髙郵䕶城隄工闗係𦂳要今正在修築尅期/告竣以資捍禦一嵇家牐缺口今正在堵築未完)¶
　　(但湖水方盛邵伯兩壩已堵若將此口堵塞無處/洩水東岸隄工可虞應暫留此口洩水以保隄工)¶
<pb:KR2k0042_WYG_060-30b>¶
　　(一人字河芒稻河引湖水入江闗係要𦂳經臣以/題明挑濬在案今正在上𦂳挑穵務寛深速完)¶
　　(資宣洩其芒稻牐俟秋盡水落方可修建一鳯凰/橋引河引湖水由芒稻河入江前因挑穵不深河)¶
　　(心又係髙岡以致水不能流臣期題明挑穵深通/在案今正在工𦂳挑穵使深務  速竣引水暢流)¶
　　(一劉老澗遥隄造石減水壩内建磯心八座係會/勘案内候選知縣佟世燕等領帑承修之工壩墻)¶
　　(磯心俱完尚有底石正在鋪砌未完飭其作速砌完/壩下挑引河一道宣洩中河異漲之水自鮑家莊)¶
　　(至殷家口入漣河下海馮佑領帑挑濬總未完工/飭其作速挑浚竣工如不竣工另疏  題㕘一九)¶
　　(里決口在髙郵州九里地方已經堵塞完工一清/河北岸子隄决口坐落清河縣中河北岸已經堵)¶
　　(塞完工謹將見修/工程繕摺具奏)¶
<pb:KR2k0042_WYG_060-31a>¶
　　　七月總河張鵬翮請中河出口仍舊奉¶
俞㫖行(附/)張鵬翮疏畧(臣看得科臣張睿條陳将清河縣/以下所有陶荘牐開放出口建瓴)¶
　　　(之勢逼溜使南等語部議将清河以下所有陶荘/牐開放挑浚出水或将董安國所挑引河以下酌)¶
　　　(量挑穵建牐處親身詳看具若題等因臣率淮揚/道王謙等及衆河官詳看得  将中河改由陶荘)¶
　　　(牐而行至董安國所挑引河尾入黄河但清河縣/地處窪下面臨黄河背坐清水二水並張恐有漂)¶
　　　(没之虞必遷移縣治又多繁費且引河尾地亦窪/下恐黄河倒灌雖建牐可禦而糧船進口行下水)¶
　　　(數里水溜風猛難以進口且陶荘牐外黄河北岸/皆係陂灘糧船至此難以停泊不若仍舊入運河)¶
　　　(治隄溯流而上至陳家荘渡河直進仲/荘牐小壩從無阻滯應無庸更張者也)¶
<pb:KR2k0042_WYG_060-31b>¶
　　　九月總河張鵬翮　題改中河奉¶
㫖前于成龍奏稱将中河改移朕屢經諭其恐有未便今¶
　張鵬翮所奏中河事宜甚當著照所奏行(附/)張鵬翮疏¶
　　　畧(臣先經具奏舊中河可以修隄仍由舊中河行/運如不能築隄将新河審度形勢另疏奏聞臣)¶
　　　(謹率淮揚道王謙等查勘得新中河必須全身挑/穵兩岸子隄全行加幇工費頗鉅而河頭灣曲糧)¶
　　　(船行走不順且三義壩以上三十一里河身淺狹/遇湖水大漲恐不能容舊中河自河頭起三十二)¶
　　　(里至三義壩河甚寛深但壩以下至仲荘牐二十/五里甚淺南岸河水散漫難築子隄且距河岸甚)¶
　　　(近今議在三義壩将舊中河築攔河隄一道改入/新中河則舊中河之上段與新中河之下段合為)¶
<pb:KR2k0042_WYG_060-32a>¶
　　　(一河糧船可以通行無滯至中河應挑應築之處/闗係運道𦂳要工程一面發帑委官作速興修一)¶
　　　(面確估造册/另疏具  題)¶
　　　十二月總河張鵬翮奏復天妃牐建置中河石牐¶
　　　二座部議覆准奉¶
㫖依議速行(附/)張鵬翮奏(臣看得科臣陳詵疏稱自天妃/牐至淮安共有五牐必復天妃)¶
　　　(牐以塞其罅然後淮水可出臣按南河誌平江伯/陳瑄建通濟新荘福興清江板牐等五牐遞相啓)¶
　　　(閉以防黄河之淤又慮水發湍急難以啓閉築壩/以遏水衝毎嵗至六月初旬糧艘過盡伏水将發)¶
　　　(即於通濟牐外暫築土壩以遏横流一應官民船/隻俱暫行盤壩出入至九月初旬開壩今天妃福)¶
<pb:KR2k0042_WYG_060-32b>¶
　　　(興板牐久廢新荘牐亦以無用棄之惟存龍江牐/一座金門參差不能下版但古今異宜不能盡復)¶
　　　(五壩臣相度地勢博訪輿論公議酌復天妃牐一/座以防黄水内灌将見存之龍汪牐寳應牐拆修)¶
　　　(金門下板設遇水涸遞相啓閉蓄水濟運但目前/運河淤墊正在挑穵俟清水衝刷淤沙使盡河底)¶
　　　(之尺寸既定方可安建牐基将修牐事宜另疏運/題請科臣陳詵疏稱新舊兩中河多建牐座重)¶
　　　(來時節級啟閉重運過後勿令常開等語查中河/頭每年糧船過後即行煞壩引湖水由石牐出黄)¶
　　　(新運到時又行啟壩需費錢糧不若於中河頭及/中河尾各建石牐一座以時啟閉節宣水勢於新)¶
　　　(中河孫家集以上修石牐一座如遇水大洩入鹽/河以殺水勢其修牐需用錢糧另疏估計具  題)¶
　　　四十年正月從總河張鵬翮請修髙寳江都運河¶
<pb:KR2k0042_WYG_060-33a>¶
　　　隄岸(附/)張鵬翮疏畧(髙寳江都一帶隄岸關係運/道最為要𦂳去夏水盛西隄)¶
　　　(盡淹河湖一片經臣奏明俟冬時水落估計興修/九卿議覆准修奉)¶
(㫖依議速行在案今唐埂等六壩堵閉髙寳江都西岸隄/      根漸次涸出除寳應縣北城灣南唐隄五淺龍王)¶
　　　(廟江都西隄排樁等工尚屬可緩不計外查髙郵/陸漫牐西岸原屬土隄每遇伏秋水長危險堪虞)¶
　　　(應建石工與永安界首二處石工上下相接以資/捍禦計工長一千六百二十五丈五尺江都西隄)¶
　　　(殘缺石工二百四十四叚共長一千二百二十七/丈五尺亟應補修以資捍禦髙郵州東隄朱家田)¶
　　　(頭單薄危險亟應下埽壓土工長四十八丈清水/潭草大王廟東隄裏口險工舊埽年来朽爛堪虞)¶
　　　(應下埽加工以禦風浪計工長一百五十丈又金/灣三牐裹頭磯心倒缺不堪亟應修理以上各工)¶
<pb:KR2k0042_WYG_060-33b>¶
　　　(不在從前估修之内又永安東隄裏口龍門北灣/險工計工長一百丈又永安東隄龍門南北灣裏)¶
　　　(口坍卸險工計工長一百二十六丈此二工查係/前河臣于成龍等委主事孫叔貽筆帖式秦保等)¶
　　　(幇築完工復被風浪撞擊/坍卸難資捍禦例應賠修)¶
　　　二十二日張鵬翮　題河南節宣豫防事宜奉¶
㫖這所奏已得河工祕要着九卿詹事科道會同速議具奏¶
　　　九卿等議覆奉¶
㫖依議速行(附/)張鵬翮疏畧(臣按南河志清口至淮安建/有五牐遞相啟閉以防黄水)¶
　　　(之淤又慮水發湍急難於啟閉築壩以遏水衝每船/嵗糧船過盡即於牐外築壩以遏横流一應官民)¶
<pb:KR2k0042_WYG_060-34a>¶
　　　(隻俱暫行盤壩由此而觀則是伏秋水發黄河倒/灌自古而已然矣故建牐築壩以防淤墊之患今)¶
　　　(運河初經挑穵俟清水衝刷使深河底尺寸既定/方可建牐臣於覆科臣陳詵復牐疏内曾  題明)¶
　　　(在案茲清水雖已出黄轉盼桃伏秋汎繼至節宣/之道豫防之法不可不急籌也今於張福口裴家)¶
　　　(塲中間開引河一道會張福裴塲等引河之水並/力敵黄但黄水會合衆流来自萬里頻年河身墊)¶
　　　(髙勢大而力强淮水止發源桐柏迄今方出清口/一半敵黄又一半濟運終虞力分而勢弱故蓄髙)¶
　　　(堰之水以助其勢幸而黄水不大亦足以敵之若/遇黄水大發在糧船過完之後仍遵)¶
(㫖堵閉攔黄壩使不得倒灌且可以刷深黄河在糧船正/      行之際遇黄水大發将裴家塲引河口門暫閉引)¶
　　　(清水由三汊河至文華寺入運河以濟運行倘運/河水大山陽一帶由涇澗二河洩水入射陽湖下)¶
<pb:KR2k0042_WYG_060-34b>¶
　　　(海寳應一帶由子嬰溝洩水入射陽湖下海髙郵/一帶仍由城南柏家墩二大壩洩水江都一帶由)¶
　　　(人字河鳳凰橋等河洩水入江若遇黄淮並漲清/水由瞿家壩天然滚壩洩出黄水由王家營減水)¶
　　　(壩洩入鹽河至平旺河下海若糧船過完黄水不/大發将運河頭壩煞壩令清水全入黄河以資衝)¶
　　　(刷一切官民船隻照往例盤壩俟囘空糧船到日/方可啟壩止留三汊河清水仍由文華寺入運河)¶
　　　(即古人設天妃牐於糧船/過後閉牐築壩之意也)¶
　　　十一月張鵬翮請將髙郵州陸漫牐西岸改築土¶
　　　隄奉¶
㫖陸漫牐西岸改築土隄内外鑲柴見今錢糧雖省但蘆¶
<pb:KR2k0042_WYG_060-35a>¶
　柴易致朽爛二三年後又致重修張鵬翮在任時雖無¶
　可虞若張鵬翮或離任或淮黄水漲有危險之處鑲柴¶
　工程朽爛豈不更難著將這情由備冩差員前徃張鵬¶
　翮處令其確議具奏¶
　　　張鵬翮遵¶
㫖確議奏聞奉¶
㫖著修石工¶
　　　改建清江汎北岸版石工¶
<pb:KR2k0042_WYG_060-35b>¶
　　　加髙龍汪牐四層見今鞏固行漕¶
　　　修清江汛北岸越河牐一座¶
　　　建中河口門南岸石牐一座金門口寛二丈二尺¶
　　　髙三丈一尺二寸¶
　　　四十一年二月建濟運牐一座金門口寛八尺河¶
　　　水小即行啟版開放運河水大即行下版堵閉以¶
　　　濟漕運¶
　　　又加幫武家墩後横隄¶
<pb:KR2k0042_WYG_060-36a>¶
　　　又築攔湖創隄¶
　　　十一月從張鵬翮請浚運河(附/)張鵬翮疏畧(運口/為糧)¶
　　　(艘轉輸要道初春運行之際在桃汎未發之前水/尚未長漕運需水甚亟去歲於石磡築草壩開渠)¶
　　　(引三汊河之水以濟運糧艘得以通行至桃汎水/發即行堵閉今臣率道㕔等官再加相度與其毎)¶
　　　(歲開閉需用錢糧不若建造石牐相時啟/閉不獨於漕運有益且省毎歲修築之資)¶
　　　四十二年正月界首以下河道工竣(附/)張鵬翮摺¶
　　　奏(界首以下河道康熈三十九年因湖水相連水/大未能挑穵今六壩堅閉髙郵湖水消落運河)¶
　　　(流緩沙停冮西湖廣糧船身重入水更深不無淺/澀盤剥仍應遵)¶
<pb:KR2k0042_WYG_060-36b>¶
(㫖挑穵深通以利糧船遄行嚴催承挑人員晝夜疾儹已/      扵十二月二十六日完工二十八日開壩放水)¶
　　　二月¶
聖祖南廵諭總河張鵬翮駱馬湖竹絡壩口門宜留¶
　　　初四日又奉¶
上諭仲莊牐清水出口逼溜使南恐運口有碍應于陶家¶
　莊以下楊家莊挑引河令中河之水從此出口於運口¶
　有益雖楊家莊地勢低窪即使倒灌不過一二里清水¶
　仍然頂出著即相度形勢估計具奏仲莊石牐暫停¶
<pb:KR2k0042_WYG_060-37a>¶
　　　初五日又奉¶
上諭王公隄闗係運河生民最為𦂳要隄岸單薄樁工漸¶
　朽應再加幫以資捍禦不可因淤灘可恃而忽之¶
　　　築駱馬湖竹絡石牐東絡長二十二丈西絡長十¶
　　　丈各寛三丈口門二十三丈¶
　　　四十四年¶
聖駕南廵三月十一日奉¶
上諭運河東隄保守最為𦂳要隄岸應行加幫髙郵迤南¶
<pb:KR2k0042_WYG_060-37b>¶
　河水髙於湖水東西兩隄卑薄應加幫修砌量建石工¶
　　　三月十八日¶
上諭河道總督張鵬翮及河工官員今河工雖已告成不¶
　可不預為修理防䕶以圖善後之策朕見淮揚一帶隄¶
　岸卑薄未為甚妥儻不加保䕶以致衝決則淮揚地方¶
　百姓何以能安爾等宜急籌之¶
　　　閏四月¶
上閲惠濟祠石工¶
<pb:KR2k0042_WYG_060-38a>¶
諭總河張鵬翮等朕三十八年閲河爾等所跪之處俱屬¶
　黄水今清水暢流逼黄竟抵北岸僅成一線朕心甚為¶
　快然覩此形勢朕之河工大成矣¶
　　　四十五年總河張鵬翮題建文華寺牐一座牐¶
　　　下挑河一萬四千八百九十三丈兩岸築隄裏河¶
　　　㕔冊是年因運河水勢大長兩岸隄土難以容受¶
　　　有闗運道民生奉¶
上諭造石牐一座金門寛一丈五尺六寸南岸牐墻共長¶
<pb:KR2k0042_WYG_060-38b>¶
　　　十六丈北岸牐墻共長十四丈砌髙二丈四尺牐¶
　　　下挑引河一道由楊家廟單楊口至白馬湖一遇¶
　　　桃伏秋汛運河水漲隨即開放宣洩水下白馬湖¶
　　　水涸堵閉並將澗河挑浚深通又挑穵清溝河使¶
　　　澗河水勢歸海¶
　　　四十六年總河張鵬翮以前建南闗車邏二壩不¶
　　　敷宣洩更造五里中壩一座壩下開挑引河自中¶
　　　壩下起由臨澤至寶應三王河射陽鎭共長一萬¶
<pb:KR2k0042_WYG_060-39a>¶
　　　七百三十六丈八尺¶
　　　是年修築大墩分水處西岸草壩裏河㕔冊總河¶
　　　張鵬翮奉¶
　諭指授將大墩分水處西岸草壩再加寛大挑清水多¶
　出黄水一分少入運河一分不致運河東壩受險張鵬¶
　翮即行¶
　　題估於四十七年修築加寛二丈周圍長二十九丈¶
　　　分挑水勢敵黄濟運¶
<pb:KR2k0042_WYG_060-39b>¶
　　　六月初六日¶
上諭工部頃朕閲視河工見黄淮俱已安流運河亦較前¶
　深通重運無阻但湖水大漲則運河東隄尤屬𦂳要應¶
　速興工加修這工程交與總河詳勘動用各省督撫捐¶
　輸河工銀兩盡心堅築工完報部察核其天然壩建牐¶
　開河等工亦著將此項錢糧動用¶
　　　四十七年總河張鵬翮疏　題揚州府屬内江都¶
　　　東隄腰鋪中腰鋪南越潭三處及邵伯蕭家涵起¶
<pb:KR2k0042_WYG_060-40a>¶
　　　至萬縁菴止萬縁菴起至壩口止并黒魚塘諸處¶
　　　石工及金灣三牐間隄東闗對河沙壩石牐並皆¶
　　　坍䣃宜修築以資運道奉¶
㫖准行¶
　　　四十九年總河趙世顯改建天妃牐外越河添置¶
　　　石牐一座¶
　　　五十一年添建九里岡談家莊水壩一座拆建涇¶
　　　河牐浚崇家灣等處運河¶
<pb:KR2k0042_WYG_060-40b>¶
　　　五十二年建築中河口門頭牐南北兩壩連雁翅¶
　　　共長七十五丈¶
　　　五十三年修瓜州廣惠通惠二牐¶
　　　五十四年宿遷中河口門頭壩下及崔家宅桞園¶
　　　頭二處建挑水壩四座又桃源之九里岡七里溝¶
　　　二處建壩二座¶
　　　是年修建邵伯鎭石工自奶奶廟起至蕭家石涵¶
　　　止又修築壩巷口石工丈尺一如前制¶
<pb:KR2k0042_WYG_060-41a>¶
　　五十五年總漕施世綸將瓜州繞城河開壩行漕¶
　　江防㕔冊向来漕運俱由瓜州牐行其牐下運河¶
　　南岸花園港一帶乃糧艘之所停泊者至五十四¶
　　年江溜北趨將花園港地方衝塌一百二丈以至¶
　　屯聚無多總漕施世綸移咨河院恐糧艘遲滯權¶
　　將繞城河開壩行至雍正六年築塞¶
　　建運口草壩以濟運行¶
　　五十六年加修山陽運口臨湖埽工二百九十丈¶
<pb:KR2k0042_WYG_060-41b>¶
　　又於吳家莊建挑水壩一座胡家莊顏家莊九里¶
　　岡諸處各建壩一座¶
　　五十七年宿遷龔家莊建魚鱗壩三座¶
　　五十八年堵築髙郵攩軍樓迤南缺口¶
　　建築談家道挑水壩一座¶
　　建築九里岡魚鱗壩二座¶
　　建築葉家莊迤下魚鱗壩一座¶
　　五十九年修築髙寶江三邑西隄石工於寶應西¶
<pb:KR2k0042_WYG_060-42a>¶
　　　隄桞園頭迎湖險工二段加幫下埽以禦風浪¶
　　　修築平橋汛北岸洞口隄¶
　　　建築竇家林挑水壩一座¶
　　　六十年濬邳州運河徐塘口¶
　　　加修清江汛北岸小壩碑亭北角樓西門並三城¶
　　　壩等處隄工以保運道¶
　　　是年總河趙世顯以寶應張家直對河等處并髙¶
　　　郵䕶城隄工為風浪所掣漸次坍䣃議於張家直¶
<pb:KR2k0042_WYG_060-42b>¶
　　　對河起至白田舖止長二百二十八丈又秤鈎灣¶
　　　長四十丈下埽幫築其髙郵䕶城東西隄補砌磚¶
　　　石奉¶
㫖依議行¶
　　　築山陽南岸韓家莊挑水壩一座¶
　　　建桃源北岸九里岡挑水壩三座¶
　　　又建宿遷吳家溝濟運草牐一座長五丈内通湖¶
　　　挑穵引河一道長一千二百六十三丈¶
<pb:KR2k0042_WYG_060-43a>¶
　　六十一年署總河陳鵬年　題准徐塘口迤上挑¶
　　穵越河一道接入彭家河行運¶
　　又濬宿遷王家溝西湖口正引河及東西攴河各¶
　　數百丈又濬九里岡對㟁及王家營二處引河¶
　　添修駱馬湖竹絡牐東裹頭二十五丈西裹頭十¶
　　五丈口門只留十五丈以遏黄水内注而運河始¶
　　免沙淤¶
　　雍正元年挑王家營正引河及東西支河築清口¶
<pb:KR2k0042_WYG_060-43b>¶
　　東西束水壩¶
　　二年總河齊蘇勒　題准宿遷西寧橋迤西建攔¶
　　水三合土壩兩頭築攔水隄六百丈¶
　　建邳州運河河清河定河成三牐牐旁並開月河¶
　　以便漕河清牐一座兩墻各長二十二丈四尺髙¶
　　二丈八尺八寸金門寛二丈二尺牐旁月河一百¶
　　二十丈　河定牐一座兩墻各長二十二丈四尺¶
　　髙二丈八尺八寸金門寛二丈二尺牐旁月河一¶
<pb:KR2k0042_WYG_060-44a>¶
　　　百二十丈　河成牐一座兩墻各長十六丈四尺¶
　　　髙二丈七尺六寸金門寛二丈二尺牐旁月河一¶
　　　百三十八丈¶
　　　十一月總河齊蘇勒題准瓜洲胡家觜運口東¶
　　　岸建䕶口埽工長一百十八丈又於唐家庄建築¶
　　　束水草壩一座兩岸各長二十丈¶
　　　三年濬江口至奔牛牐一百六十里運河(附/)馮詠¶
　　　浚河免役記畧(雍正二年六月/)¶
<pb:KR2k0042_WYG_060-44b>¶
(上念京口為杭嘉湖蘇松常六郡運河/      而毎年挑浚偏役丹徒丹陽兩)¶
(命河漕爰撫諸臣會勘情形奏覆於藩庫動帑興修永除/      督)¶
　　　(其害諸臣集京口相度各處應修之牐有三曰江/口西牐曰利涉橋小牐曰丹徒鎮横牐重建牐四)¶
　　　(曰張官渡曰陵口曰呂城曰越河開浚自京口至/丹徒鎮黄泥壩張官渡七里廟尹公橋七里橋陵)¶
　　　(口吕城計七十三里皆舊淺阻處也江口之西為/觀音樓東為水府廟並建草壩以拒江流浚越河)¶
　　　(以通江潮修築丹陽四壩以蓄練湖之水又浚七/里橋支河四百丈以通金壇之糧艘嵗修仍責徒)¶
　　(國陽二邑而以六郡協濟之明年三月報可費民莫/  帑六萬九千八百五十一兩有竒於是兩邑)¶
(皇仁昭不懽呌喜悦詠謹指叙事實宣布/      示無極)¶
<pb:KR2k0042_WYG_060-45a>¶
　　　四年七月總河齊蘇勒疏奏髙堰山旴一帶臨湖¶
　　　石隄髙卑不等請通行修理以髙出水面一丈為¶
　　　度背後土隄一律加髙并將大隄單薄處擇段幫¶
　　　寛接築湖心石隄與石工髙厚如一¶
　　　十月齊蘇勒議稱洪澤湖滚水石壩三座安砌門¶
　　　檻太髙每遇湖水大漲不能暢出分洩請將三壩¶
　　　門檻各落一尺五寸所需物料即於沿河兩岸先¶
　　　年廢棄之牐壩石塊内㨂選添用奉¶
<pb:KR2k0042_WYG_060-45b>¶
㫖依議行¶
　　　五年加幫江都寶應東西二隄補修平橋汛東岸¶
　　　磚工三百十九丈¶
　　　修宿遷中河南岸上自支河口起下至九龍廟止¶
　　　并添築子隄一道建王家溝五孔石牐一座¶
　　　駱馬湖經邦牐旁舊中門築攔河牐一座長十六¶
　　　丈¶
　　　竹絡壩迤北剙築攔水撐隄一道長一百一十丈¶
<pb:KR2k0042_WYG_060-46a>¶
　　六年五月署江南總督范時繹條議京口一帶運¶
　　河請檄杭嘉湖蘇松常鎭太八府州屬按漕額協¶
　　觧以充工費¶
　　九月郎中鄂禮疏請將蘇松境内凡糧艘經由之¶
　　處低薄隄岸悉開溝種樹¶
　　是年仍開瓜洲舊牐河漕¶
　　浚吳江震澤兩縣運河共五千五百七十九丈河¶
　　面闊十丈河底五丈連水面浚深一丈又修築傾¶
<pb:KR2k0042_WYG_060-46b>¶
　　圮隄岸¶
　　改建如臯唐家牐并南北石涵洞及挑穵引河等¶
　　共計夫料銀四千三百五十五兩一錢有竒縣丞¶
　　劉永鑰承修¶
　　修築皁河石裹頭牐一座金門寛十丈髙一丈八¶
　　尺挑月河一道長二百丈現今行漕¶
　　加修運口平橋清江三汛土埽磚石等工¶
　　七年七月¶
<pb:KR2k0042_WYG_060-47a>¶
上諭江南運河隄岸歴年殘缺之處應照黄河隄岸分别¶
　緩急加髙¶
　　　濬通州如臯運河自泰興交界三里墩起至丁堰¶
　　　鎭止長一萬二千四百四十八丈三尺¶
　　　八年加幫髙郵寶應清江諸處運河隄坼修築山¶
　　　陽沈家圍隄岸¶
　　　三月浚淮安澗河自興文牐迤下至葫蘆套止共¶
　　　一萬五千十六丈面寛五丈底寛二丈深七尺又¶
<pb:KR2k0042_WYG_060-47b>¶
　　　自葫蘆套起至馬家蕩湖邊止一帶河形紆折易¶
　　　至停沙改從迤東越灣取直創開新河長三百六¶
　　　十八丈¶
　　　浚掦州通州鹽運河共二萬五千七百八十丈有¶
　　　竒江都運河南岸董家溝地方建單門石壩一座¶
　　　白塔河建石涵一座董家油坊築土壩一道中設¶
　　　木涵洞二座¶
　　　江都運河北岸髙家老壩築土壩一道中設木涵¶
<pb:KR2k0042_WYG_060-48a>¶
　　洞二座徐家涵築土壩一道中設木涵洞三座楊¶
　　家渡口築土壩一道中設木涵洞一座¶
　　加幫羅鼓墩起洪家圩兩岸隄工運道攸賴¶
　　加髙運口清江平橋三汛土工共三十七段¶
　　九年二月總河嵇曽筠題准發帑轉飭印河各¶
　　官修築江都汛東西二隄土工長三千二百五十¶
　　丈八尺寶應東西隄土工長二千九百五十四丈¶
　　三尺髙郵東西隄土工長六千九百五十四丈三¶
<pb:KR2k0042_WYG_060-48b>¶
　　尺¶
　　浚湖河自宿遷起歴桃源清河安東沭陽下入海¶
　　州龍溝出義澤河入孟家渡出五丈入海¶
　　加髙清河縣甘羅城卞家汪天妃壩及山陽縣老¶
　　壩口朱家溝大車路口等隄又加幫韓家莊縷隄¶
　　增築宿遷中河汛内隄北岸上自支河口起下至¶
　　桃源古城坡墩一萬一千五百五十三丈又自攔¶
　　馬河接越河起下至桃源古城坡墩八千五百八¶
<pb:KR2k0042_WYG_060-49a>¶
　　十七丈零¶
　　濬清河縣楊家莊鹽河牐迤下鹽河長二萬九千¶
　　六百七十五丈又剙築兩岸子堰長一萬一千二¶
　　百餘丈又築鮑家營引河頭壩一座又修築舊遥¶
　　堤¶
　　十年九月大學士總河嵇曽筠　題准建運河西¶
　　隄石牐一座金門寛一丈兩墻由身各直長二丈¶
　　上迎水雁翅長一丈五尺下分水雁翅長二丈五¶
<pb:KR2k0042_WYG_060-49b>¶
　　尺每邊長六丈兩墻共長十二丈髙一丈二尺宿¶
　　遷運河㕔冊設版啟閉以通黄墩湖水濟運¶
　　又於中河汛内重建竹絡東壩長二十九丈壩後¶
　　建築撐隄一道長三十五丈五尺竹絡西壩長十¶
　　二丈壩後建築撐隄一道長十八丈以束水勢¶
　　又補修劉老澗減水牐底并下口三合土闗石梅¶
　　花等樁以資鞏固¶
　　移建清河縣運口天妃牐於二草壩下北岸堤内¶
<pb:KR2k0042_WYG_060-50a>¶
　　又挑引河并修築兩岸束水堤¶
　　十二年九月大學士總河嵇曽筠　題准重建芒¶
　　稻河西石牐一座¶
　　十三年修築山陽縣清江浦龍王牐一座¶
　　又挑穵鳳陽厰引河¶
　　修建儀徵縣響水攔潮二牐¶
　¶
　¶
<pb:KR2k0042_WYG_060-50b>¶
　¶
　¶
　¶
　¶
　¶
　¶
　¶
　江南通志卷六十¶
