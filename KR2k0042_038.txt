# -*- mode: mandoku-view; -*-
#+TITLE: 江南通志
#+DATE: 2015-08-24 22:41:07.166902
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷三十八
<pb:KR2k0042_WYG_038-1a>¶
　欽定四庫全書¶
　　江南通志卷三十八¶
　　　輿地志¶
　　　　壇廟(二/)祠墓附　(蘇州一府/)¶
　　　　蘇州府¶
　　社稷壇在府城盤門外¶
　　風雲雷雨山川壇在盤門外¶
勅建先農壇在郡學之東壇旁有耤田歲以仲春亥日行¶
<pb:KR2k0042_WYG_038-1b>¶
　　　耕耤禮¶
　　　郡厲壇在虎丘山前(縣曰/邑厲)　里社鄉厲二壇在各¶
　　　鄉保¶
　　關聖廟在府治卧龍街武狀元坊雍正五年奉¶
㫖追封三代公爵同日祭於　後殿¶
　　　城隍廟在府治武狀元坊¶
勅建八蜡神廟在府城¶
　　　劉猛將軍廟在府城中街仁風坊(以上壇廟所屬/縣皆如  制)¶
<pb:KR2k0042_WYG_038-2a>¶
　　旗纛廟在府城齊門教塲内舊在蘇州衛治¶
　福吳富農龍神廟在府城元和縣署西雍正五年遵¶
　　建¶
　　至德廟在閶門内祀吳泰伯漢永興二年建於閶¶
　　門外雁宕村南吳越錢氏移建於此明宣德中郡¶
　　守況鍾修¶
國朝康熙二十四年巡撫湯斌修(附/)明周忱重修至徳¶
　　廟記(宣徳五年秋七月禮部郎中況鐘伯律奉璽/書擢守於蘇州視事之日吏以囚牘進見民)¶
<pb:KR2k0042_WYG_038-2b>¶
　　(之繋於獄者凡千餘人尚爭務勝交相訐訟有經/十餘載而未決者伯律姑置弗問越明日率郡之)¶
　　(父老進謁於吳泰伯廟見其堂宇傾仆垣墉頽圯/吏民奉事弗䖍乃喟然歎曰民不見德宜乎刑之)¶
　　(不清也是非郡守之先務乎即日命工度材撤其/舊而新之曰堂曰室曰門曰廡為屋凡四十楹繚)¶
　　(以周垣堅以甓甃不十日而告成復率父老潔牲/醪祗祀於廟居人過客瞻望咨嗟於是獄之繋囚)¶
　　(交相愧悔曰泰伯以天下讓民無得而稱焉吾輩/所爭僅錐刀之末耳何重貽郡侯之羞乎皆相與)¶
　　(俯伏庭下自服其辜不數日而獄以空虚告予時/奉命巡撫於江南列郡至蘇州祗謁祠下父老以)¶
　　(其事告且曰昔者狄梁公以冬官侍郎為江南巡/撫使毁吳楚淫祠千七百所而此廟則在所留而)¶
　　(不毁者去今千年得吾郡侯葺而新之巡撫之來/又適當其時吳民觀感興起自今其無復爭競之)¶
<pb:KR2k0042_WYG_038-3a>¶
　　(風乎予乃登其父老而告之曰方泰伯之奔呉也/斷髪文身示不可立然荆蠻義之從而歸之千餘)¶
　　(家遂端委以臨其民是欲辭富貴而富貴隨之及/其後世夫差狃於必勝窮兵黷武破楚困齊欲霸)¶
　　(天下卒之國亡身戮妻子為虜是欲求富彊而失/其富彊矣然則吳地數千年之富庶由泰伯之三)¶
　　(讓有以致之也其鬭爭之成風者亦由夫差之好/勝有以啟之也爾民欲為泰伯之讓乎欲效夫差)¶
　　(之爭乎一則廟食萬世一則貽笑千載其得與失/必有能辨之者孔子曰能以禮讓為國乎何有則)¶
　　(予與太守期望於吾民之意父老曰善請以是為/記遂書於麗牲之石使四方之來謁者咸有所觀)¶
　　(感而興起焉豈獨/蘇州之民而已哉)¶
　　周康王廟在府治市曹橋相傳晉隋間嘗戮人於¶
<pb:KR2k0042_WYG_038-3b>¶
　　此因立廟取成康刑措意¶
　　夫差廟在姑蘇山東北又常熟崑山皆有廟祀¶
　　水平王廟在西洞庭消夏灣祀太湖水神¶
　　水仙廟在子城東南祀古蒼龍神相傳即柳毅也¶
　　又一在城西雁宕村¶
　　春申君廟在府城内西北祀楚黄歇¶
　　蕭王廟在府治樂橋祀漢蕭何¶
　　㑹稽太守廟在府治穹窿山南祀漢朱買臣¶
<pb:KR2k0042_WYG_038-4a>¶
　　韓將軍廟在府治官瀆橋南祀漢韓說¶
　　顧元公廟在府治黄天蕩東祀晉驃騎將軍顧榮¶
　　東山廟在府治虎丘山祀晉司徒王珣西山廟祀¶
　　王珉又崑山景德寺亦有司徒祠¶
　　聖姑廟在包山晉王彪二女有靈異相繼卒後人¶
　　祀之¶
　　靈濟廟在府治陽山澄照寺祀白龍神宋熙寧間¶
　　建¶
<pb:KR2k0042_WYG_038-4b>¶
　　韓蘄王廟在府治南禪寺左妙隱菴祀宋韓世忠¶
　　明嘉靖中建舊在靈巖山西麓者今圮¶
　　忠烈廟在府治天平山白雲寺宋范仲淹先祠¶
　　周孝子廟在府治大街祀宋周容¶
　　楊和王廟在府治習義鄉祀宋將楊沂中¶
　　晏公廟在葑門西營内神在元時嘗陰翊海運封¶
　　平浪侯¶
　　羊太守廟在府治烏鵲橋南祀宋羊元保¶
<pb:KR2k0042_WYG_038-5a>¶
　　太湖廟在吳江縣南醋坊橋側祀太湖神¶
　　順濟龍王廟在吳江縣長橋¶
　　盛將軍廟在吳江縣三都西祀三國吳司馬盛斌¶
　　赤烏初斌有功於吳江卒後邑人即墓立廟¶
　　昭靈侯廟在吳江縣治東祀唐刺史曹王明明唐¶
　　太宗第十四子為吳郡有惠政¶
　　周將軍廟在震澤縣七都祀三國吳周瑜¶
　　巫咸廟在常熟縣致道觀祀商相巫咸¶
<pb:KR2k0042_WYG_038-5b>¶
　　劉太尉廟在常熟縣虞山西祀宋將劉錡¶
　　靈惠廟在常熟縣治東南祀周孝子容¶
　　惠應廟在崑山縣馬鞍山之陽祀崑山神唐中和¶
　　二年建宋崇寧間賜額¶
　　婁侯廟在崑山縣婁縣村祀吳陸遜張昭遜昭先¶
　　後封婁侯¶
　　張公廟在崑山縣東南三十里祀宋張方平¶
　　雙忠廟在崑山縣内祀明季殉難山西巡撫蔡懋¶
<pb:KR2k0042_WYG_038-6a>¶
　　德隨州知州王燾¶
　　忠義祠　節孝祠俱在府城内(各縣俱如/)　(制/)¶
　　古聖祠在府治葑門祀逸民朱張¶
　　季子祠在府治西南錦塢峰下祀吳季札元至正¶
　　間建¶
　　闕里分祠在長洲縣孔氏六十六世孫興豫建祀¶
　　孔子¶
　　復聖祠在府治楓橋西十里祀顏子宋元豐中建¶
<pb:KR2k0042_WYG_038-6b>¶
　　今圮¶
　　言公祠在學道坊祀子游¶
　　亞聖祠在東禪寺西祀孟子明萬厯中建¶
　　伍相國祠在胥門祀伍員舊在盤門内明萬厯中¶
　　裔孫伍袁萃移置今所又有祠在東洞庭山(附/)明¶
　　陳瑚伍公廟記(吾郡東洞庭山楊灣里有伍公子/胥祠焉公之廟食兹土也久矣當)¶
　　(夫差之賜死浮之於江吳人憐之立祠江上名之/曰胥山今去郡西三十里地入太湖名胥口者即)¶
　　(其處祠尚存而祠前古墓松檜參差相傳以為公/葬其下楊灣之祠則里人奉為土神有事禱焉而)¶
<pb:KR2k0042_WYG_038-7a>¶
　　(又稱之曰胥王廟王爵之封始於宋髙宗南渡時/後人由此遂仍其號云壬子夏山中士周宗魯述)¶
　　(其建祠本末屬予記之伐石以俟今天下佛老子/宫所在都有國家禁令扞格不得行而吾吳習俗)¶
　　(楞伽之山無少長男女舟車鼓吹奉牲醴以徼福/者春秋無間日至於聰明正直而為神者則或黍)¶
　　(稷不馨廟貌不治淪落於荒烟蔓草之中嗚呼不/有君子何以反其俗也唐狄梁公廢江南淫祠而)¶
　　(公之廟獨與大禹泰伯季札竝垂天壤者何哉予/嘗考公之為人其始也出萬死一生忍怨數十年)¶
　　(而卒行其志其既也竭心於所事犯顏强諌被讒/殺其身而不悔由前言之則為孝子由後言之則)¶
　　(為忠臣豈非砥柱人倫而爭光日月者哉往者巡/撫大臣治舟師習水戰大閲於胥口祠中必祭告)¶
　　(然後入萬厯間某巡撫不禮公坐少頃若有撻其/背者嘔血歸竟死一武弁守洞庭矢溲公墓旁入)¶
<pb:KR2k0042_WYG_038-7b>¶
　　(舟狂呌不踰時亦死乙酉秋黄蜚兵泊太湖將不/利於洞庭夜見神火滿山疑有偹也不敢動葢其)¶
　　(靈異如此嗚呼公之精誠氣燄足以感人者赫赫/在天地之間豈其與山魈澤怪較長短爭有無而)¶
　　(喑啞叱咤以禍福驚動恐懼人以食其土然匹夫/匹婦多好以此稱公予故不得而畧也於是書其)¶
　　(事而系之銘曰烈哉伍公萬夫之雄以子則孝以/臣則忠没為明神簡在蒼穹楊灣之里洞庭之東)¶
　　(波濤喧豗草木䝉戎其來如雲其去如風神所憑/依環堵幽宫孑孑周生即鹿林中震不於鄰而於)¶
　　(其躬卜告於廟後吉先凶信而有徵神誘其/衷乃樹斯碑酬德報功於千萬年廟食攸崇)¶
　　二戴祠在虎丘山祀漢戴德戴聖康熙間建¶
　　徐南州祠在府城天妃宫前祀漢徐穉¶
<pb:KR2k0042_WYG_038-8a>¶
　　任使君祠在天慶觀祀漢㑹稽都尉任延¶
　　陸内史祠在府治益地鄉祀晉陸雲¶
　　慧感夫人祠在承天寺夫人陸氏梁衛尉卿僧瓚¶
　　女僧瓚捨宅為寺寺祀夫人為伽藍神號聖姑¶
　　潘博士祠在府治齊門東匯祀隋潘徽¶
　　五賢祠在虎丘山平遠堂祀唐韋應物白居易劉¶
　　禹錫宋王禹偁蘇軾明萬厯中建¶
　　陸宣公祠在府治五龍堂巷祀唐陸贄¶
<pb:KR2k0042_WYG_038-8b>¶
　　韋蘇州祠在府學内左偏祀唐刺史韋應物宋景¶
　　祐間建¶
　　甫里先生祠在府治東五十里角直鎮祀唐處士¶
　　陸龜䝉宋嘉定間建元至正間重建¶
　　蘇公祠在府治滄浪亭祀宋蘇舜欽¶
國朝巡撫宋犖增建¶
　　韓魏公祠在至德橋南書巷内祀宋韓琦¶
　　吕東萊祠在府治𤣥妙觀前祀宋吕祖謙¶
<pb:KR2k0042_WYG_038-9a>¶
　　范文正公祠在府治義宅東祀范仲淹宋淳熙中¶
　　建明宣德中郡守況鍾重建¶
　　胡安定祠在府治潘時榮巷祀宋胡瑗¶
　　二程祠在虎丘東祀宋程顥程頤¶
國朝康熙九年建¶
　　魏文靖祠在府治南宫坊即鶴山書院祀宋魏了¶
　　翁初賜第蘇州即書院為祠明宣德間改為巡撫¶
　　公署𢎞治中復建於左偏¶
<pb:KR2k0042_WYG_038-9b>¶
　　朱文公祠在府治祥符寺巷祀宋朱子¶
　　張公祠在府治北寺東祀宋張載¶
　　宋公祠在府治閶門外祀宋宋恭¶
　　朱公祠在府治葑門祀宋朱夀昌¶
　　劉公祠在府治大街祀宋劉子翬劉子羽劉鞈劉¶
　　珙¶
　　滕忠節祠在府治草橋祀宋滕茂實明洪武間建¶
　　張都南祠在府治狀元坊祀宋張日中¶
<pb:KR2k0042_WYG_038-10a>¶
　　周武公祠在府治濂溪坊祀宋死節周興裔濂溪¶
　　四世孫¶
　　潛公祠在范文正公祠内祀宋端明殿學士平江¶
　　知府潛說友咸淳間建¶
　　魏給諌祠在虎丘祀宋郡守魏庠¶
　　蔣宻直祠在虎丘祀宋郡守蔣堂¶
　　三公祠在府治承天寺祀宋郡守吳淵吳潛趙與¶
　　□¶
<pb:KR2k0042_WYG_038-10b>¶
　　范文穆公祠在石湖上祀宋參知政事范成大(附/)¶
　　明王鏊記(昔在有宋吾蘇入參大政者有兩范公/文正當仁宗時開天章閣求治更張庶)¶
　　(政將大有為未一年以小人不恱罷文穆當孝宗/朝在政府兩月末及有為以言者罷前宋之冶莫)¶
　　(盛仁宗南渡後莫盛孝宗皆銳意太平二公皆以/身許國可謂千載之遇而皆不能少試其志嗚呼)¶
　　(忠良不容於時自昔已然獨二公乎哉文正子孫/在吳中最盛所謂歳寒堂者有司春秋享祀不絶)¶
　　(而文穆之後無聞焉觀其使金爭受書之儀舉朝/皆悚有蘇子卿嚼雪之操繳還閣門張說詞頭有)¶
　　(陽城裂麻之忠奏罷明州海物之獻葢以孔戡之/政同其在成都閲兵築戍奬勵名節間與陸務觀)¶
　　(諸人賡倡風流餘藴漸被岷峨而吳中民風土俗/人情物態纎悉備見其詩用世之具素講於胷中)¶
<pb:KR2k0042_WYG_038-11a>¶
　　(而時莫之用非其君不用而小人尼之嗚呼其可/惜矣吴城西南十里有浸曰石湖山曰呉山湖山)¶
　　(之間廢壘隱然即所謂越城也文穆之别墅在焉/其境最勝周益公謂天閲絶景以與其人而數世)¶
　　(之後求其彷彿不復得所謂夀櫟天鏡閣玉雪坡/皆已湮於荒烟野蔓之中過者傷之而孝宗宸翰)¶
　　(碑石巍然獨存御史盧君雍家越來溪上少時數/過其地與其弟約曰他日且將爼豆文穆於斯及)¶
　　(為御史始克如志正德庚辰六月廟成肖公像於/中移阜陵手書陷置壁間以辟風日歲時享祀如)¶
　　(儀乃屬予/記其事)¶
　　鄭所南祠在府治能仁寺内祀宋鄭思肖¶
國朝順治間移置廣生庵¶
<pb:KR2k0042_WYG_038-11b>¶
　　金仁山祠在府治天妃宫前祀元金履祥¶
　　顧原魯祠在府治卧佛寺東祀元顧愚(附/)明瞿景¶
　　淳記(顧原魯先生者蘇之崑山人也先生元末天/下兵起學士大夫爭竄山澤亡棄故時業先)¶
　　(生獨抱墳籍隱居海上誦讀不輟學者稱為原魯/先生𢎞治中先生所居鄉分𨽻太倉祀太倉州學)¶
　　(迨先生四世孫封給諌海隱公徙長洲復立専祠/於郡城故復迎先生主妥新祠扁曰濓洛遺儒云)¶
　　(太史氏曰余嘗觀古今人物雖公卿侍從以功業/著者亦相望於世而儒之醇者則曠世不數見豈)¶
　　(非儒之難其人哉孔孟之後數千年而得周子河/洛二程復羽翼之斯道始明說者謂有以接孟氏)¶
　　(之傳迄今復數百年接濓洛之傳者考亭朱子之/外不多見道在人心不容終亡元末乃得原魯先)¶
<pb:KR2k0042_WYG_038-12a>¶
　　(生余竊有感焉方髙皇帝之初一新文命招選儒/碩共定朝章先生嘗一至京師訪所延儒生復遯)¶
　　(跡海濱不應有司貢舉嘗聞之故老先生讀書必/正冠服終日端坐更寒暑無惰容所憑几兩肱迹)¶
　　(入木寸許其觀經史多所箋釋不泥成說今所著/述不可復見葢散逸多矣嘉靖初年詔錄所在野)¶
　　(史有司從故老言乃舉祀州學後郡守金公城復/斥吳縣卧佛寺東隙地建専祠葢以風勵來學且)¶
　　(使先生子孫家吳城者得便瞻謁云給諫君考論/世德每恨於文籍之無徵然先生去今餘二百年)¶
　　(故老稱篤學好禮者猶必曰原魯先生則先生之/所養可想也余嘗病漢初去古未遠先王之教猶)¶
　　(未息漢之儒者乃僅得張良叔孫通其人豈秦人/坑焚之後世果無真儒亦有之而深藏不出焉言)¶
　　(論風㫖不概聞於後也乃今以原魯先生推之世/固有黙㑹道真不求人知者矣先生殆其一也謂)¶
<pb:KR2k0042_WYG_038-12b>¶
　　(朱子之後濓洛之學不傳是斯道有滅息之時而/重誣吾人也可乎哉今給諌君復講學不怠顧多)¶
　　(君子斯道重有頼矣先生諱愚封給諌海隱公諱/啟明海隱公淳厚博雅亦祀郡學今祔先生祠給)¶
　　(諫君名存仁堂成於某年月日行吳縣給/帖蠲差者督糧叅政餘姚翁公大立云)¶
　　表忠祠在府治雍熙寺西祀明遜國忠臣姚善¶
　　黄子澄¶
　　二尚書祠在府胥門外胥橋祀明夏元吉周忱明¶
　　𢎞治中建今圮又有周文襄祠在寶林寺内¶
　　況公祠在府學祀明郡守況鍾正統間建¶
<pb:KR2k0042_WYG_038-13a>¶
　　陳僖敏祠在府城鐵瓶巷祀明左都御史陳鎰成¶
　　化中建¶
國朝康熙間改建巷北¶
　　韓襄毅祠在府學東祀明韓雍嘉靖間建¶
　　王文恪祠在府治舊景德寺祀明大學士王鏊¶
　　周忠介祠在府治衛西祀明周順昌崇禎時建¶
　　徐公祠在府治祀明徐汧¶
國朝潘耒重建徐宫詹公祠碑(人之自致不朽者惟此/忠孝大節孤行於天地)¶
<pb:KR2k0042_WYG_038-13b>¶
　　(間而善俗維風亦常以勸忠教孝為先務故勝國/之忠節往往表彰於興朝若周世宗之旌劉仁贍)¶
　　(宋藝祖之褒韓通明太祖之表余闕竝為贈官立/祠而齊髙祖勅史臣為袁粲立傳元修宋史亦具)¶
　　(載文陸諸人葢忠於所事而殉之以死者人臣之/極則褒忠録節以扶植綱常者古今之通義身殁)¶
　　(而名存事久而論定正氣憑焉不可得而磨滅也/前明末造朝臣死忠者班班可考而吾吳則宫詹)¶
　　(勿齋為最著公自為經生時即以希聖希賢自淬/厲入詞苑為講官正色立朝風節與文文肅姚文)¶
　　(毅相上下北都之變公方家居不即死比聞金陵/不守指池水謂人曰江萬里吾師也卒自沉以死)¶
　　(天下稱純臣焉公殁四十餘年而潛庵湯公來撫/吾吳為公建専祠於虎丘載在祀典有司春秋致)¶
　　(祭崇德報功甚盛典也已而徐氏有敗類之孽竄/入其中姦民從而誘之遂至毁像撤屋盡售諸人)¶
<pb:KR2k0042_WYG_038-14a>¶
　　(於是徐之宗老暨郡人士控於中丞于公下長邑/覆勘乃正厥罰主持其事者郡紳咸集而侍講訪)¶
　　(濂彭公之力為多第毁祠之罪雖懲而復祠之資/未辦㑹彭公有編纂之事於維揚言於銀臺曹公)¶
　　(首捐厚資兼諭所屬佽助得祠費太半於是郡士/大夫協力裨補不日落成以虎丘故址頽陷改築)¶
　　(於長洲學宫之東偏祠屋三楹中奉宫詹公旁以/許顧兩文學配許先生玉重聞燕京之變行哭三)¶
　　(日自縊福清觀不死投胥江不死絶粒七日死顧/先生東湖當金陵變後自縊學宫不死復赴水死)¶
　　(兩先生以布衣諸生而慷慨殉國人尤賢之用配/宫詹公忠臣烈士叅列一堂宫詹公有子昭法先)¶
　　(生亦以清操介節見重於世稱真孝廉中丞于公/别致褒奬祀諸鄉賢殷禮竝稱聞者興起夫庠序)¶
　　(之設所以明人倫也至性人人本具聖賢人人可/為處變處常各有當盡之道母曰俎豆學宫非吾)¶
<pb:KR2k0042_WYG_038-14b>¶
　　(儕事其可也耒少受業於孝廉先生備聞世德幸/祀典之再光公論之不泯也謹叙述其始末云)¶
　　三髙祠在府治華山下祀明趙宦光王在公朱鷺¶
　　景賢祠在府治堯峯資慶寺祀明吳寛(附/)明申時¶
　　行記(吳郡城西二十里許峯巒林壑幽奇瓌麗之/觀不可勝數吳山最勝從吳山折而南衡岡)¶
　　(叠巘蜿蜓崒嵂者不可勝數堯峯最勝堯峰有寺/曰資慶葢宋建云或曰在晉為免水院故堯時民)¶
　　(避水處云寺據山巔俯瞰笠澤縹緲莫釐諸峰在/襟帶間懸崖仄徑凊泉秀石葢堯峰之勝盡在於)¶
　　(是然歲久荒落去城闉絶遠冠葢屐履之遊不至/即至不數數也余友周公瑕氏遊憩山中酌寶雲)¶
　　(泉而甘之將作亭其上未果久之覩一像廡間黯/黯不辨類非神佛者怪之以問寺僧僧曰嘻此故)¶
<pb:KR2k0042_WYG_038-15a>¶
　　(宗伯吳文定公像也往公讀書結社於此登朝乃/去寺且圯矣賴公垣之而新故肖貌為祠以報而)¶
　　(祠竟燬獨遺像存焉然莫能復也公瑕則慨然曰/吁有是哉曩吾師衡山先生嘗及公門其言論風)¶
　　(㫖相似推本言之公吾師之師也且夫復廢宇還/舊觀以景先哲報德舉意庶其在此吾力能成之)¶
　　(乃出資貿材涓辰庀役既成則奉文定公像居其/中以衡山先生配而買田若干畝畀寺僧掌之曰)¶
　　(令世世香火之奉與兹山俱永毋絶也公瑕遊京/師語余請顏其祠余命之曰景賢且記其事語曰)¶
　　(髙山仰止景行行止雖不能至然心嚮往之曩文/定公匏庵先生以耆宿任公卿至貴重然恭謹無)¶
　　(與比與人言未嘗不推轂當世之賢士衡山先生/聲滿天下兒童婦女莫不知名而退焉若無能者)¶
　　(其奬後進游揚薦達惟恐不及葢先輩之典型如/是當是時吳俗斌斌乎可觀矣自二先生往而吳)¶
<pb:KR2k0042_WYG_038-15b>¶
　　(俗凡幾變垂紳側弁之士斷斷如也繇斯以觀二/先生之系世道豈淺鮮哉然二先生者不獨薦紳)¶
　　(家稱之而遺民故老能傳其事不獨俎豆學宫之/上而深山窮谷能妥其靈不獨邦居大夫尚知禮)¶
　　(於其廬而及門私淑之士至於尸而祝之低囬瞻/戀而不能去則以見二先生之賢而景仰之在人)¶
　　(心無窮已也有能惕然追慕二先生之風而曠然/一變乎頽俗豈不為世道之幸與此殆公瑕建祠)¶
　　(之意不獨報其私/巳也書以俟之)¶
　　翰林王公祠在長洲縣祀宋長洲令王禹偁天禧¶
　　間建¶
　　和靖先生祠在元和縣虎丘西庵祀宋尹焞焞嘗¶
<pb:KR2k0042_WYG_038-16a>¶
　　讀書於此有三畏齋明嘉靖間重建¶
　　忠烈祠在元和縣乗鯉坊祀宋文天祥明嘉靖中¶
　　建(附/)明王鏊序(忠義之在天下未嘗亡而宋世以/身殉國能信大義於天下者視前)¶
　　(代為獨盛而文丞相之死尤偉且顯其許國之忠/屢躓而奮百挫不回至於今愚夫稚子皆知其為)¶
　　(烈也夫死一也有重於太山有輕於鴻毛則所處/者異耳是故非死之難處死為難若公可謂善處)¶
　　(死也自古以死殉國者皆居其官死其職事也方/元兵渡江詔徵天下勤王無一人至者公於時出)¶
　　(知遠州非有天下之責乃獨慨然奬率三軍毁其/家以殉國其氣固巳凜然葢天下矣及挺身出使)¶
　　(被執而逸流離江關山棲海竄卒達行在當是時/宋葢亡矣猶號召義旅克復州縣軍敗身執志在)¶
<pb:KR2k0042_WYG_038-16b>¶
　　(必死祈死不死卒致之燕雖元之君臣亦皆嗟歎/其賢必欲生之不得卒得死柴市從容南向有若)¶
　　(平時葢成仁取義公志素定於中非若倉卒履變/慷慨殺身之為此公之死所以獨異而其節尤偉)¶
　　(且顯者讀其傳誦其詩悲其志想見其人嗚呼雖/與日月爭光可也公之起則知平江常州受圍公)¶
　　(遣兵援之會詔趣入衛公去而平江旋送欵矣使/公不去平江必能與常犄角常猶戰不屈公其有)¶
　　(不能乎二州□力勢或可支即不能支亦當背城/死戰元兵不敢長驅臨安得徐為之備不至倉卒)¶
　　(旁皇一旦猝而為辱也其後公過吳門感念悽悽/遺民聞公至無不垂涕者於此見公之惓惓於吳)¶
　　(吳人之不能忘公也公既死燕京廬陵皆祠而吳/獨缺太僕少卿文君森其先自廬陵徙衡山自衡)¶
　　(來吳葢公之裔胄也子斗願以其地作廟世守其/祀巡按御史謝君琛以聞詔可賜其廟曰忠烈有)¶
<pb:KR2k0042_WYG_038-17a>¶
　　(司春秋享祀如禮正德十年夏廟成請予紀其事/於石以詔來裔焉銘曰嘻吳故墟有巍新宫宫祀)¶
　　(為誰丞相信公崎嶇嶺海百死無二卒死於燕卓/哉正氣公身可殺公志莫折於萬斯年其志烈烈)¶
　　(撑拄乾坤昭掲日月惟忠惟義率土嚮之況兹吳/門公所素治公治於吳不能百日公惠在吳終古)¶
　　(不没公嗣公遺後復吳居作廟掲䖍帝命曰/俞綱常民彞弗渝弗墜享祀千秋為世臣礪)¶
國朝鄭敷教有記(大宋養士三百年國亡死事之臣甚/烈文丞相信國公實首稱焉百世而)¶
　　(下祀公於所生之鄉所死之地所經厯之境幾徧/方域矣其勅建於吳中也自正德六年辛未始也)¶
　　(公昔勤王之師常開閫平江既係燕獄有集杜詩/二百首如自作年譜其叙蘇州云予領兵赴闕時)¶
　　(陳宜中歸永嘉留丞相夢炎當國夢炎意不相樂/出予以制閫守平江尋以獨松事急趨還宿衛予)¶
<pb:KR2k0042_WYG_038-17b>¶
　　(行未㡬姑蘇陷哀哉公葢一日不能忘姑蘇而蘇/州之人心百世不能忘公有以也其奉勅改建於)¶
　　(學宫自嘉靖二十年辛丑長洲縣學既遷之後公/之後人待詔公徵明書正氣歌於堂之壁生氣凜)¶
　　(然惟公之學一歸於孔孟殺身成仁舍生取義以/公衣帶中所藏立公位於孔氏之庭豈曰時會使)¶
　　(然葢亦至聖大賢精英有以相盪也自辛丑至萬/厯乙卯厯七十餘年而祠宇日圮邑宰胡公士容)¶
　　(謀於公後人孝廉震孟重修之後孝廉亦以狀元/位至相國風節義概能繩其武云自乙卯至今庚)¶
　　(戌又五十餘年而傾圮者鞠為草莽矣其裔孫世/光謀助於一時好義之人心則顧考功予咸實首)¶
　　(倡之濱死以屬其後人而堂宇重新焉葢予讀宋/史至信國公事及井中心史所載文丞相序未嘗)¶
　　(不骨顫魂揺有甚於謝翺之慟哭也公嘗謂大宋/三百年宗廟社稷為賈似道一人所破壞於乎何)¶
<pb:KR2k0042_WYG_038-18a>¶
　　(後世似道接迹而如信國公者虚無人信國公之/靈其必有恫乎不寧倍於昔日者乎祠之始建再)¶
　　(建聞於朝重修也輸於官今煢煢興起於不振之/子孫與夫好義之人心是可悲也已雖然今日而)¶
　　(猶可興起也即人心為足恃而我/公日星河嶽之精英為不磨也夫)¶
　　陳五經祠在元和縣圓橋巷祀明檢討陳繼¶
國朝潘耒有記(前明仁宗時吾郡陳先生繼宋文忠公/堯叟之裔明州判篆之九世孫父經厯)¶
　　(公汝言卒於濟南官舍先生生甫十月母吳夫人/抱之還吳家徒壁立躬自紡績撫且教之既長乃)¶
　　(從名師碩儒游沖然即有所得凡於義理之歸皆/體察而究明之家日益貧學日益富與其德配金)¶
　　(孺人墾鋤廢地以致其孝養躬耕樂道若將終身/維時仁宗欲求鴻儒講論治道少傅楊公士奇舉)¶
<pb:KR2k0042_WYG_038-18b>¶
　　(先生於朝授翰林院五經博士宣宗嗣位命修兩/朝實録攷覈為當立朝多所講明輔臣喜得資助)¶
　　(晉官檢討將大用之以年老疾作上疏乞歸前後/從先生游者凡數百人皆經明行修闡揚師說可)¶
　　(以信今而傳後先生之德為不孤而學之所被者/廣豈非中流之一柱而為吾儒所宗主者乎先是)¶
　　(先生神位於前明時奉於郡庠鄉賢祠中未有専/祠以馨俎豆康熙二十九年先生之世孫瓛及圭)¶
　　(等請於中丞洪公建祠於長邑之懸橋里載之祀/典俾瓛輩奉其禋祀以垂不朽於是文孫書梓其)¶
　　(家乗索詞於耒以鑱諸石此不獨陳氏子孫登斯/堂而思祖德以持其身鄉之人士其有不觀感而)¶
　　(興起者哉/是為記)¶
　　申文定祠在元和縣流化坊祀明大學士申時行¶
<pb:KR2k0042_WYG_038-19a>¶
　　韓宗伯祠在元和縣祀明韓世能¶
　　三賢祠在元和縣虎丘山祀明文震孟姚希孟陳¶
　　仁錫¶
　　又有陳文莊祠在虎丘山寺西専祀陳仁錫¶
國朝汪琬陳文莊公祠堂記(前明南京國子祭酒贈詹/事陳文莊公之没也是為)¶
　　(崇禎七年閲十年其長君濟生獻公所著書於朝/始予贈諡追録其子一人建専祠以祀於是偕其)¶
　　(弟濟楨卜地建祠於府治卧龍街歲月且久有司/時節往祀輒歎其宻邇市寰湫隘不足以稱也乃)¶
　　(謀遷於虎丘得民居若干楹間而更新之門廡壯/麗堂寢崇宏其旁則餕食有所庖湢有廬又其旁)¶
<pb:KR2k0042_WYG_038-19b>¶
　　(則有廩有倉凡文莊公所置贍族義田若干頃及/祭田若干畝其所得歲租悉出納於此葢其地山)¶
　　(川之雄秀林陸之亢爽烟雲竹木之靚深實稱神/明所棲非故祠比工已告成次君濟楨復聚族謀)¶
　　(曰維兹麗牲之碑闕焉無辭以刻非所以妥先靈/而示子姓也乃來謁某為文某自惟鄉曲晚進未)¶
　　(及登公之堂而受其學顧少而嘗從兩公子游倘/獲挂名碑尾附公以不朽固素願也遂不敢禮辭)¶
　　(謹按劉念臺黄石齋兩先生所撰文莊公家傳每/言公之在熹宗末也以講官負重望㑹逆奄魏忠)¶
　　(賢父子冒功求給鐵券公當草誥詞忠賢屢遣使/趨公公奮曰首可斷誥不可草由是觸忠賢怒興)¶
　　(妖人孫文豸獄牽連及公竟削籍以歸數揚言殺/公慬而得免嗟乎間觀史所載宦官之禍無世蔑)¶
　　(有殆未有如漢唐及前明之甚者也然而漢之亡/也以十常侍唐之亡也以北司是直宦官與士大)¶
<pb:KR2k0042_WYG_038-20a>¶
　　(夫為難耳前明則不然君子小人雜然竝立於朝/日夜分門户求傾軋而小人遂借刃於宦官以戕)¶
　　(君子此其過在士大夫非専屬諸宦官也當是之/時吾郡被禍最酷不幸而死則有周忠介忠毅兩)¶
　　(公幸而生則有公與文文肅姚文毅三公夫兩周/公之死非輕生也公與文姚之生非避死也皆天)¶
　　(也天之死兩周公所以伸忠臣之節也其生公與/文姚諸賢者所以養直臣之氣也假令諸賢悉畢)¶
　　(命於鋃鐺桁楊之下則國無人焉吾見夫靦顏䝉/面絶無顧恤嘑九千歲之不已必至於九錫策九)¶
　　(錫之不已必至於勸進亦何所畏忌而弗敢為耶/此公與諸賢之幸存係於前明宗社非小也某故)¶
　　(曰天也由今思之向之號為義子義孫者其威福/勢燄非不盛且熾也曾㡬何時而俱歸於澌盡泯)¶
　　(滅雖下訖於婦人豎子亦往往㦸手恣口指斥其/姓氏以為詬厲而公與諸賢獨名在天壤能使言)¶
<pb:KR2k0042_WYG_038-20b>¶
　　(之者太息聞之者興起然則君子小人其獲報於/天者又孰為愈哉今且距公之没踰五十年矣四)¶
　　(方士庶往來虎丘者登其祠而拜瞻其袥主有不/欷歔俯仰想見公之風聲氣烈徘徊不去者乎吾)¶
　　(知其必無是也祠成於康熙十九年又三年某始/為之文至若公之述作巳行於時其家世生卒之)¶
　　(詳已見於劉黄兩先生所撰者槩不復詮次云公/諱仁錫字明卿天啟壬戌科進士第三人由編修)¶
　　(厯官南祭酒别自號芝/臺學者稱芝臺先生)¶
　　忠孝龔先生祠在元和縣中臺基祀明龔元祥¶
　　張公祠在元和縣虎丘白公隄祀明張國維¶
　　二姜先生祠祠臨虎丘山古鶴澗祀明姜埰姜垓¶
<pb:KR2k0042_WYG_038-21a>¶
　　　女金剛祠在支硎山祀明烈婦張士伯妻陳氏崇¶
　　　禎時建¶
　　　宋文恪祠在元和縣虎丘山祀¶
　國朝大學士宋德宜¶
　　　顧孝子祠在元和縣虎丘山塘祀¶
　國朝顧天朗¶
聖祖御書賜孝靖二字額¶
　　　甘泉祠在吳江縣治南六里祀龍神¶
<pb:KR2k0042_WYG_038-21b>¶
　　　三髙祠在吳江縣釣雪灘祀越范蠡晉張翰唐陸¶
　　　龜䝉(附/)宋范成大記(乾道三年二月吳江縣新作/三髙祠成三髙者越上將軍)¶
　　　(姓范氏是為鴟夷子皮晉大司馬東曹掾姓張氏/是為江東步兵唐贈右補闕姓陸氏是為甫里先)¶
　　　(生三君生不竝世而鴟夷子皮又嘗一用人之國/功大名顯而去之季鷹魯望翛然臞儒使有為於)¶
　　　(當時其所成就不可逾度要皆以得道見微脫屣/天行清風峻節相望於松江太湖之上故天下同)¶
　　　(髙之而邑人獨私得奉烝嘗以誇於四方邑大夫/趙伯虚以故祠為陋將改作鄉老王份獻地雪灘)¶
　　　(乃築堂其上告遷而奠焉且屬石湖范成大為之/辭噫不有君子其能國乎今乃自放寂寞之濱掉)¶
　　　(頭而不顧人又從而以為髙此豈盛際之所願哉/後之人髙三君之風而跡其所以去為世道計者)¶
<pb:KR2k0042_WYG_038-22a>¶
　　(可以懼矣至於豪傑之士或肆志乎軒冕宴安留/連卒悔於後者亦將有感於斯堂而成大何足以)¶
　　(述之然屈平既從彭咸而叢桂之賦猶招隱士凝/若幽處林薄不死而仙況如三君蟬脫溷濁得全)¶
　　(於天者嘗試倚楹而望水光浮空雲日下上風帆/烟篷飄忽晦明意必往來其間成大亦何足以見)¶
　　(之姑效小山作歌三章以招之焉遂從而歌之歌/曰若有人兮扁舟撫湖海兮遠遊衆芳媚兮髙丘)¶
　　(忽獨君兮不可留長風積兮波浪白蕩摇空明兮/南北一色鏡萬里兮鞭魚龍列星剡兮其下孤篷)¶
　　(顧懐兮斯路與涼月兮入滄浦戰爭蝸角兮昨夢/一笑水雲得意兮垂虹可以艤棹仙之人兮夀無)¶
　　(涯樂哉垂虹兮去復來載歌曰若有人兮横大江/秋風起兮歸故鄉鴻㝠飛兮白鷗舞吳波鱗鱗兮)¶
　　(而在下嗟人奚為兮天地四方美無度兮吾之上/膾修鱸兮雪霏登菰蒓兮芼之水山續兮胥命君)¶
<pb:KR2k0042_WYG_038-22b>¶
　　(可望兮不可追頫倒景兮揮碧寥娱宴息兮江又/之臯菉蘋堂兮廡杜若一杯之酒兮我為君酌)¶
　　(歌曰若有人兮北江之渚披雲而晞兮頮烟雨菊/莎兮把棘歲晼晚兮何以續君食偭五鼎兮腥腐)¶
　　(羞三泉兮終古千秋風露兮歸來故墟月明無人/兮蒼石與語牛宫洳兮生蒲荷潮東西兮下田一)¶
　　(波訪南涇兮鄰曲山川良是兮丘隴/多稼九畹兮今其刈聊舂容兮兹里)¶
　　諸葛武侯祠在吳江縣薛步村¶
　　顧公祠在吳江縣北門外三里橋側祀晉顧野王¶
　　三忠祠在吳江縣長橋祀吳伍員唐張巡宋岳飛¶
　　吳孝子祠在吳江縣祀明孝子吳璋¶
<pb:KR2k0042_WYG_038-23a>¶
　　　沈太常祠在吳江縣後祀明沈漢¶
　　　周相國祠在吳江縣治東祀明周道登¶
　　　周忠毅祠在吳江縣永定橋祀明御史周宗建¶
　　　周恭肅祠在震澤縣上塘祀明周用¶
　　　清權祠在常熟縣虞山北麓祀虞仲¶
　　　吳公祠在常熟縣學大殿後祀子游　又文學書¶
　　　院在縣東康熙四十四年¶
御賜文開吳㑹四字扁額(附/)宋朱熹記(平江府常熟縣學/丹陽公祠者孔門)¶
<pb:KR2k0042_WYG_038-23b>¶
　　　(髙弟弟子言偃子游之祠也按太史公記孔門諸/子多東州之士獨公為吳人而此縣有巷名子游)¶
　　　(橋名文學相傳至今圖經又言公之故宅在縣西/北而舊井存焉今則雖不復可見而公為此縣之)¶
　　　(人葢不誣矣然自孔子之没以至於今千有六百/餘年郡縣之學通祀先聖公雖以列得從餟食而)¶
　　　(其鄉邑乃未有能表其事而出之者慶元三年七/月知縣事通直郎㑹稽孫應時乃始即其學宫講)¶
　　　(堂之東偏作為此堂以奉祠事是歲仲冬長至之/日躬率邑人學士大夫及其子弟奠爵釋菜以妥)¶
　　　(其靈而以書來曰願有記也熹惟厯代之前帝王/之興率在中土以故德行道藝之教其行於近者)¶
　　　(著而人之觀感服習以入德者深若入勾吳之墟/則在虞夏五服是為要荒之外爰自泰伯采藥荆)¶
　　　(蠻始得其民端委以臨之然亦淑慎其身而虞虢/之後相傳累世乃能有以自通於上國其俗葢亦)¶
<pb:KR2k0042_WYG_038-24a>¶
　　(樸鄙而不文矣公生其間乃能獨恱周公仲尼之/道而北學於中國身通受業遂因文學以得聖人)¶
　　(之一體豈不可為豪傑之士哉今以論語考其話/言類皆簡易疏通髙暢宏達其曰本之則無者雖)¶
　　(若見詘於子夏與要為知有本也則其所謂文學/固宜有以異乎今世之文學既又考其行事則武)¶
　　(城之政不小其邑而必以詩書禮樂為先務其視/有勇足民之効葢有不足為者至使聖師為之莞)¶
　　(爾而笑則其與之之意豈淺淺哉及其取人則又/以二事之細而得滅明之賢亦其義氣之感黙有)¶
　　(以相契者以故近世論者意其為人必當敏於聞/道而不滯於形器豈為南方之學得其精華者乃)¶
　　(自古而已然也耶矧今全吳通為畿輔文物之盛/絶異曩時孫君於此又能舉千載之闕遺稽古崇)¶
　　(德以勵其學者則武城絃歌之意於是乎在故熹/喜聞其事而樂為之書至於孔門設科之法與公)¶
<pb:KR2k0042_WYG_038-24b>¶
　　(之言所謂本所謂道及其所以取人者願諸生相/與勉焉以進其實使此邑之人百世之下復有如)¶
　　(公者出而又有以一灑夫媮懦憚事無廉恥而嗜/飲食之譏焉是則孫君之志而亦熹之願也公之)¶
　　(追爵自唐開元始封吳侯我朝政和禮書巳號丹/陽公而紹興御贊猶有唐封至淳熙間所頒位次)¶
　　(又改稱/吳公云)¶
　　張長史祠在常熟縣學門内祀唐張旭旭嘗為縣¶
　　尉¶
　　海神李王祠在常熟縣致道觀¶
　　黄公祠在常熟縣西祀明遜國忠臣黄鉞¶
<pb:KR2k0042_WYG_038-25a>¶
　　程公祠在常熟縣慧日寺祀明死土木之難刑部¶
　　員外郎程式¶
　　蔣忠烈祠在常熟縣致道觀祀明御史蔣欽¶
　　楊忠愍祠在常熟縣塘滸祀明縣令楊漣¶
　　瞿文懿祠在常熟縣虞山拂水巖西祀明尚書瞿¶
　　景淳¶
　　唐公祠在常熟縣慧日寺西祀明殉流賊難葉縣¶
　　令唐天恩¶
<pb:KR2k0042_WYG_038-25b>¶
　　于公祠在常熟縣慧日寺西祀¶
國朝知縣于宗堯¶
　　吳文恪祠在昭文縣治東祀明吳訥¶
　　陸氏三賢祠在崑山縣東陳墓鎮祀漢陸伯元唐¶
　　陸䞇陸龜䝉¶
　　劉龍洲祠在崑山縣馬鞍山東祀宋詩人廬陵劉¶
　　過¶
　　葉文莊祠在崑山縣學後祀明葉盛¶
<pb:KR2k0042_WYG_038-26a>¶
　　魏恭簡祠在崑山縣學東祀明太常卿魏校¶
　　忠烈祠在崑山縣祀明禦倭戰死生員陳淮¶
　　張烈愍祠在崑山縣麗澤門外祀明死川賊難興¶
　　文令張振德¶
　　衛文節祠在新陽縣馬鞍山華藏寺左祀宋太師¶
　　衛涇¶
　　朱恭靖祠在新陽縣馬鞍山祀明尚書朱希周¶
　　顧文康祠在新陽縣馬鞍山之陽祀明大學士顧¶
<pb:KR2k0042_WYG_038-26b>¶
　　鼎臣¶
　　文星閣在長洲學東南明萬厯中建¶
國朝殿元彭定求修¶
　　事賢堂在崑山縣報國寺東祀唐王綱宋潘友文¶
　　張方平程沂韓正彥巫自修元知州王安真潘昻¶
　　霄¶
　　四賢堂在崑山縣東祀宋給事中莫濟學士周必¶
　　大侍御史王希吕李衡¶
<pb:KR2k0042_WYG_038-27a>¶
　　　湯公祠在府學内西偏祀巡撫湯斌¶
　　　于公祠與湯公祠竝祀總督諡清端于成龍¶
御書賜髙行清粹四字又對一聯曰厯任甘棠隨地蔭兩¶
　　　江清節至今傳(附/)彭定求重建于清端公祠碑(康/熙)¶
　　　(四十有五年吳中士民合請於蘇州府申藩臬二/司以達督撫學三院曰維前兩江總制于清端公)¶
　　　(之秉憲也/以廉為我)¶
　(朝督撫大臣之冠勵一介不取之節守四知自省之義/    飭吏治恤民情苞苴既除疾苦畢達軍戢於伍士)¶
　　　(養於庠農活於野一時遐邇嚮風頌聲大作咸曰/包孝肅趙清獻再出也我蘇雖去金陵遠而翹首)¶
<pb:KR2k0042_WYG_038-27b>¶
　　　(跂足如日在森然轅㦸之下嘗遇公巡厯海疆襆/被輕攜蓬舟徑渡郵傳間絶不覺有按部之役士)¶
　　　(民伏謁道旁條列地方事宜輒為温言采訪得其/實者即與施行公謂吳俗澆而鮮樸親製忍字歌)¶
　　　(頒行勸諭大㫖以息爭止訟為全生保家之道言/言剴摰而周詳可以家諭户曉不啻若遒鐸之狥)¶
　　　(於路焉故公薨之後民間悲慕謳吟境内相望吾/蘇既立祠於城中通闤坊久矣第以逼近梵宇規)¶
　　　(模隘狹其於報德告䖍之制弗稱應易地而更新/之謹按前巡撫睢州湯公得民心為最甚而祠在)¶
　　　(蘇州府學春秋侑享典禮綦隆若公之清德實先/湯公而著聞於時莫若兩祠竝建則儀型昭掲相)¶
　　　(得益彰可以範世濯俗俾我民愛其休庇者實深/且遠牒既上三院下其議於所司得允士民之請)¶
　　　(衆遂踴躍趨事度地於湯公祠之右棟梁甎甓資/助駢集前後堂廡凡若干楹周以繚垣兩祠合為)¶
<pb:KR2k0042_WYG_038-28a>¶
　　　(一門以入髙明爽塏儼乎神明所棲越十二月既/望厥工告成涓吉升主以祭士民胥大和㑹笙歌)¶
　　　(奏牲醴陳咸曰是舉也以崇邦憲至順也以樹官/箴至明也以愜民望至公也乃屬定求叙建祠之)¶
　　　(始末而為文以識定求曾紀公祠之在金陵者有/二若我郡尸祝之忱如是何能不又為之述乃)¶
　　　(對衆而申質之曰學宫從祀之典由來重矣凡吏/有賢績於地方則稱名宦而合為之祠其尤粹者)¶
　　　(間有専祠以别於龎雜他附之所郡學中惟唐之/韋刺史宋之范文正胡安定三祠鼎峙巳爾厯數)¶
　　　(百年始得一湯公為之繼兹復媲之以公而衆議/無不翕從者葢深信公之廉出之以至誠而不等)¶
　　　(於立名之矯行之以至正而不流於制行之偏自/其起家儒素厯民社綰封疆從未嘗一日攜家人)¶
　　　(入署公爾忘私皎然獨拔於流俗令行於光天化/日之中而恩及於窮簷蔀屋之際清著於茹蘖飲)¶
<pb:KR2k0042_WYG_038-28b>¶
　　　(氷之節而愛篤於輟舂弛瑟之餘謂非素所謹身/慎獨存理遏欲者孰能與於此古之大臣必有千)¶
　　　(駟弗受萬鍾不易之操而後能以匹夫匹婦莫不覩/得所為己任此聖門之學莫先於義利之辨也伏)¶
(今上奬廉異數至於公褒揚軫恤/  宸章光耀蔑以加矣曩者)¶
　(御試詞臣於西苑之豐澤園作理學真偽論諸臣呈卷/    時)¶
(上特諭曰理學無取空言若于某不言理學而服官至廉/      斯即理學之真者也煌煌)¶
(聖訓聞者莫不動容悚息則今日祀公於學宫正所以對/      揚)¶
(天子之明命而匡維世道於不墜固非泛泛紀循良托遺/      愛者所可援比以論也惟湯公以理學而顯於廉)¶
　　　(惟公以廉而合於理學名實同揆幽明允協可與/先聖先賢臨之在上質之在旁者有弗信矣乎僉)¶
<pb:KR2k0042_WYG_038-29a>¶
　　(謂是言也可以使後人知所考焉因勒諸石/而凡士民之捐助者皆以姓名列於碑陰云)¶
　商相巫咸墓在常熟縣虞山子賢亦葬此宋王爚為¶
　　縣令嘗修其墓¶
　　仲雍墓在常熟縣虞山¶
　周吳王夫差墓在長洲縣陽山¶
　　先賢澹臺滅明墓在長洲縣澹臺湖旁¶
　　慶忌墓在長洲縣齊門外今云慶墳¶
　　吳王闔廬墓在元和縣虎丘山劍池¶
<pb:KR2k0042_WYG_038-29b>¶
　　申公巫臣墓在元和縣匠門外一云在巫門外¶
　　吳將孫武墓在巫門外¶
　　干將墓在匠門外匠門本名干將門因干將葬此¶
　　故名後訛為匠干將與其妻莫耶俱善鑄劍¶
　　吳王僚墓在吳縣岝㟧山¶
　　吳女墓在吳縣閶門外吳王闔廬女也¶
　　専諸墓相傳在吳縣盤門内伍員廟側¶
　　要離墓在吳縣閶門南傍城¶
<pb:KR2k0042_WYG_038-30a>¶
　　吳子周章墓在常熟縣虞山¶
　　齊女墓在虞山吳太子所娶齊女也¶
　　先賢言偃墓在虞山¶
　漢三老顧綜墓在元和縣婁門外¶
　　尚書朱穆墓在元和縣婁門東南二里與顧綜墓¶
　　相直¶
　　蜀郡太守張康墓俗名鳳凰墩在吳縣界按張康¶
　　不見載籍唐宰相表載蜀郡太守張睦康或即睦¶
<pb:KR2k0042_WYG_038-30b>¶
　　也¶
　　髙士梁鴻墓在吳縣要離墓西¶
　　議郎臯伯通墓在吳縣胥門外號伯通塾¶
　　都尉陸烈墓烈初為吳令後為豫章都尉吳人思¶
　　之迎葬於胥亭或云墓在長洲縣秦餘杭山¶
　　孝子黄香墓在昭文縣梅里鎮宋乾道初人於此¶
　　得古碑舁歸家有光怪棄之昆承湖中¶
　　㑹稽太守嚴助墓在震澤縣東南百里今名嚴墓¶
<pb:KR2k0042_WYG_038-31a>¶
　　村¶
　三國吳孫王墓在元和縣盤門外孫王謂吳大帝父¶
　　堅母吳夫人及兄策也晉元康中吳令謝詢表求¶
　　置守塚者五人修䕶掃除詔從之(附/)謝詢表(臣聞/成湯)¶
　　(革夏而封把武王入殷而建宋春秋征伐則晉修/虞祀燕祭齊廟夫一國為一人興先賢為後愚廢)¶
　　(誠仁聖所哀悼而不忍也故三代敦繼絶之德春/秋貴柔服之義昔漢髙受命追存六國凡諸絶邦)¶
　　(一時竝祀親與項羽對爭存亡逮羽之死乃以公/葬若使羽位承前緒世有哲王一朝力屈全身從)¶
　　(命則楚廟不墮有後可冀伏惟大晉應天順民武/成止戈西戎有即序之人京邑閒吳蜀之館興滅)¶
<pb:KR2k0042_WYG_038-31b>¶
　　(加乎萬國繼絶接於百世雖三五𢎞道商周稱仁/洋洋之美未足以喻是以孫氏雖家失吳祚而族)¶
　　(䝉晉榮子孫量才比肩取進懷金侯服佩青千里/當時受恩多有過望臣聞春雨潤木自葉流根鴟)¶
　　(鴞卹功愛子及室故天稱罔極之恩聖有綢繆之/惠追惟吳偽武烈皇帝遭漢室之弱值亂臣之强)¶
　　(首倡義兵先衆犯難破董卓於陽人濟神器於甄/井威振羣牧名顯往朝桓王才武弱冠受業招百)¶
　　(越之士奮鷹揚之勢西赴許州將迎幼主雖元勲/未終然至忠巳著夫家積義勇之基世傳扶危之)¶
　　(業進為狥漢之臣退為開吳之主而蒸嘗絶於三/葉園陵殘於薪采臣竊痛之伏見平吳之初明詔)¶
　　(追錄先賢欲封其墓愚謂二君竝宜應書故舉勞/則力輸先代論德則惠存江南正刑則罪非晉寇)¶
　　(從坐則異代已輕若列先賢之數䝉詔書之恩裁/加表異以寵亡靈則人望克厭誰曰不宜二君私)¶
<pb:KR2k0042_WYG_038-32a>¶
　　(人多在墓側今為平民乞差五人蠲徭役/使四時修䕶頽毁掃除塋壟永以為常)明盧熊¶
　　孫王墓辯(古漢豫州刺史孫堅妻吳夫人及其子/會稽太守䇿三墓竝在盤門外三里即)¶
　　(今齊昇院東南面勢據古蛇門正與府治相向祥/符圖經云孫堅墩方俗稱為孫王墓按吳書堅死)¶
　　(於初平二年年三十七䇿死於建安五年年二十/六吳氏死於建安七年合葬堅墓黄龍元年權追)¶
　　(尊堅為武烈皇帝廟曰始祖墓曰髙陵吳氏為武/烈皇后䇿為長沙桓王太元元年八月朔風拔髙)¶
　　(陵松柏石碑動晉陽秋云惠帝元康中吳令河東/謝詢表為孫氏二君置守塜五人修䕶掃除有詔)¶
　　(從之其文張悛所作今載文選陸廣微亦云盤門/東北二里有吳武烈皇帝并長沙桓王等三墓前)¶
　　(志云宋政和六年村民發墓其甎側皆有萬歲永/藏四篆字得金玉奇器甚多有東西銀杯初若粲)¶
<pb:KR2k0042_WYG_038-32b>¶
　　(花良久化為腐土并金搔頭十數枚金握背二悉/皆如新一瓦薫罏如近世陸墓所制畧似而箱底)¶
　　(灰炭猶存碑石斷缺僅餘中平年三字州將遽命/掩之所得古物盡歸朱勔家洪伯芻香譜亦畧載)¶
　　(此事即楊友䕫所賦孫豫州墓者是也洪氏三庚/志云盤門外大冢紹興二年秋雨隤圯牧童入其)¶
　　(間得銅器數種持賣於市鄉人往視圯處蓋其隧/道有石刻𨽻書云大吳長沙桓王之墓赤烏三年)¶
　　(凡十二字知府沈揆亟命掩塞仍立石表其所滕/宬為記袁席之云䇿死距赤烏三年已四十載豈)¶
　　(非權稱制之久復改葬乎所得之器縢藏一小鏡/其背有銘十四字一銅小麟鎮紙無欵識以遺席)¶
　　(之嘉熙中墓傍土中又得唐孫德琳墓志云開元/十年窆於十四代祖吳武烈皇帝陵東南平地又)¶
　　(按丹陽圖經載髙陵在縣西練塘鄉吳陵港熊以/傳記證之當是堅葬曲阿後遷於吳史不及詳載)¶
<pb:KR2k0042_WYG_038-33a>¶
　　(爾滕宬所記謂紹康中提舉常平詹體仁嘗命其/屬表之題曰先賢墓徐誼屬宬考訂止從俗稱孫)¶
　　(王墓宬葢據陳夀說破敵葬曲阿及言䇿之薨其/將周瑜魯肅皆赴喪獨指此為伯符之墓亦未嘗)¶
　　(及謝詢所表不審三墳同域故論說紛紜自相牴/牾在政和知為豫州之墓在紹興知為長沙之墓)¶
　　(皆不能質諸傳記以求其說地亦嘗為宫窑故舊/志不復詳究矣因備載始末傳諸好事仍録古今)¶
　　(文詞如/左云)¶
　　鬱林太守陸績墓在吳縣陽抱山¶
　　將軍朱桓墓在吳縣横山¶
　　丞相步隲墓吳縣東北三里¶
<pb:KR2k0042_WYG_038-33b>¶
　晉廬江太守闕臻墓在長洲縣齊門東北二里今名¶
　　闕村墓¶
　　驃騎將軍顧榮墓在元和縣黄天蕩南¶
　　司空何充墓在吳縣岝㟧山東一里¶
　　東曹掾張翰墓在吳縣横山東五里¶
　南北朝宋青州刺史郁泰元墓或謂今元墓山即其¶
　　地泰元性仁恕葬日燕數千銜土今塚猶髙大異¶
　　他墳村鄉歲時祭祀見蘇州塚墓記¶
<pb:KR2k0042_WYG_038-34a>¶
　齊太常陸倕墓在吳縣綬山鄉墓石從子襄為序湘¶
　　東王繹為銘普通六年立¶
　　雅兒墓在吳縣至德鄉湘東太守張濟女也今訛¶
　　雅宜山¶
　梁公主墓在長洲縣乗鯉坊即法尼寺後大土丘相¶
　　傳梁武帝女出降郡人孫瑒寺即瑒故宅¶
　　黄門郎陸雲公墓在吳縣横山俗稱陸墓山舊圖¶
　　經訛為陸雲墓非¶
<pb:KR2k0042_WYG_038-34b>¶
　陳黄門侍郎顧野王墓在吳縣楞枷山下¶
　　干將軍墓在吳縣東洞庭山俞塢¶
　　莫釐將軍墓在吳縣東洞庭山靈祐廟前¶
　唐平章事陸䞇墓在長洲縣齊門外六里官河之西¶
　　地名陸墓相傳陸宣公葬此故名宋淳熙間有於¶
　　墓傍得遺刻與所傳合或謂䞇生於嘉興寶華寺¶
　　乃其故宅自貶忠州别駕卒即藁葬其地今忠州¶
　　至虚觀三十步是其葬處又謂䞇已歸葬而忠州¶
<pb:KR2k0042_WYG_038-35a>¶
　　特虚設耳¶
　　法曹叅軍張從師墓在元和縣虎丘山西原¶
　　天隨子陸龜䝉墓在元和縣甫里旁有白蓮寺¶
　　真娘墓在元和縣虎丘山西臨水唐李紳詩序云¶
　　真娘吳之妓人歌舞有名死葬虎丘寺前墓多花¶
　　草¶
　　幽獨君墓在虎丘山北大厯十二年虎丘寺有鬼¶
　　題詩隱於壁間云幽明雖異路平昔忝工文欲知¶
<pb:KR2k0042_WYG_038-35b>¶
　　潛寂處山北有孤墳莫詳姓氏故稱為幽獨君¶
　　鸞臺侍郎顏崇墓在吳縣泰伯廟西¶
　　宰相陸象先墓在吳縣光福山西¶
　　節度使歸融墓在吳縣城西二十餘里¶
　　尚書姚紹之墓在吳縣西五里¶
　　宰相范履氷墓在吳縣天平山左麓仲淹遠祖¶
　　卜將軍墓在崑山縣西鹿城鄉嘗有人得斷碑其¶
　　畧云將軍姓卜名珍字文超西河人偉異有大志¶
<pb:KR2k0042_WYG_038-36a>¶
　　敬宗時紀綱頓委藩鎮騷然將軍奮孤忠勲業為¶
　　世所重寶厯中卒葬此¶
　五代吳越廣陵王錢元璙墓在吳縣横山其子中吳¶
　　軍節度使文奉墓亦在此¶
　　祕書郎姜希業墓在崑山縣姜里村鳳凰墩下明¶
　　嘉靖中村人取土得石誌云希業字可大吳中人¶
　　也仕吳越為觀察巡官以祕書省校書郎宋乾道¶
　　中卒葬此¶
<pb:KR2k0042_WYG_038-36b>¶
　宋龍圖學士滕元發墓在長洲縣陽山栗塢蘇軾有¶
　　誌銘元發東陽人帥真定河東治邊凛然威行西¶
　　北¶
　　簽書樞宻王倫墓在長洲縣陽山大石塢倫字正¶
　　道莘縣人宰相旦族孫使金留六載不遣還欲以¶
　　為轉運使不受使人縊殺之子述與從兄遵間入¶
　　金境得倫骨以歸官給葬事¶
　　尚書鄭起潛墓　縣尉鄭虎臣墓俱在陽山　西¶
<pb:KR2k0042_WYG_038-37a>¶
　　安撫使魏克愚墓在陽山栗塢¶
　　駙馬石端禮并陳國長公主墓在吳縣横山法雲¶
　　寺公主哲宗女¶
　　范氏祖墓在吳縣天平山三讓原仲淹曾祖夢齡¶
　　祖贊時父墉竝葬於此俱贈官太師今稱三太師¶
　　墓又范直方純仁之孫正已純禮之子二墓俱相¶
　　近¶
　　叅政范仲淹墓在吳縣天平山麓　按仲淹葬於¶
<pb:KR2k0042_WYG_038-37b>¶
　　河南尹樊里之萬安山下見歐陽修所撰神道碑¶
　　此處俗稱為衣冠墓¶
　　尚書李堪墓在吳縣至德鄉洞涇西¶
　　節度使鄭戩墓在吳縣横山感慈塢¶
　　學士葉清臣墓在横山寶華寺旁¶
　　待制沈起墓在吳縣長山鄉三顧原¶
　　侍郎蔣堂墓在横山魯塢　侍郎陳質墓在吳縣¶
　　華山¶
<pb:KR2k0042_WYG_038-38a>¶
　　同知樞宻滕康墓在華山　亷靖處士滕宬墓在¶
　　華山¶
　　正字朱長文墓在吳縣支硎山¶
　　給事中程師孟墓在横山下蘇舜卿銘¶
　　集賢校理林槩墓在横山¶
　　贈特進盧文秀墓　太子賓客盧革墓　直學¶
　　士盧秉墓　學士盧法原墓俱在吳縣穹窿山¶
　　學士錢藻墓在天平山¶
<pb:KR2k0042_WYG_038-38b>¶
　　三司副使范師道墓在吳縣天平寺西趙抃志¶
　　學士范良器墓在吳縣楞枷山下¶
　　尚書范之柔墓在吳縣燕巢山¶
　　太子中舍邊珣墓在吳縣蒸山¶
　　學士徐林墓在吳縣靈巗山¶
　　制置使胡元質墓在吳縣横山¶
　　蘄王韓世忠墓在吳縣靈巗山西麓髙宗御書¶
　　墓碑碑大而方厚如其濶¶
<pb:KR2k0042_WYG_038-39a>¶
　　節度使趙希懌墓在穹窿山¶
　　叅政范成大墓在天平山上沙村¶
　　叅政髙定子墓在吳縣包山¶
　　簽書樞宻魏了翁墓在吳縣髙景山金盆塢¶
　　處士王楙墓在横山¶
　　郎中陸綰墓在常熟縣破山¶
　　防禦使周虎墓在常熟縣邵家灣¶
　　觀察使周興裔墓在常熟縣虞山積善鄉興裔字¶
<pb:KR2k0042_WYG_038-39b>¶
　　克振道州人敦頤四世孫以和州觀察使扈蹕南¶
　　渡建炎三年授武功大夫鎮守沿海死節常熟之¶
　　福山賜葬於此子孫悉祔焉¶
　　司户叅軍姚嘉言墓在常熟縣河陽山¶
　　龍圖虞衡墓在常熟縣頂山白龍祠左¶
　　孝子周容墓在虞山北麓報慈里¶
　　丞相曽懷墓在虞山興福寺北¶
　　叅政王綯墓在崑山縣童橋南¶
<pb:KR2k0042_WYG_038-40a>¶
　　侍御史王葆墓在崑山縣東南新漕里¶
　　孝子周津墓在崑山縣小虞浦楊巷村¶
　　侍御史李衡墓在崑山縣東南圓明村¶
　　陳墓在崑山縣五保湖水中當錦溪之口有墩相¶
　　傳宋髙宗之妃陳氏葬此¶
　　處士劉過墓在崑山縣馬鞍山東¶
　　太師衛涇墓在崑山縣東南石浦鎮¶
　元七姬墓在府城東北隅潘氏後園七姬者淮張左¶
<pb:KR2k0042_WYG_038-40b>¶
　　丞潘元紹之妾段程翟徐卞羅彭其氏也明兵圍¶
　　蘇州姬等慮有不虞義不受辱皆自經死宋克誌¶
　　其墓¶
　　提舉葛應雷墓在長洲縣望墅墩¶
　　叅謀楊椿墓在虎丘山西華里¶
　　叅政王都中墓在吳縣金井塢歐陽𤣥撰神道碑¶
　　按都中福寧州人父積翁宣諭日本遇害世祖憫¶
　　焉賜平江田八千畝宅一區都中年十七授平江¶
<pb:KR2k0042_WYG_038-41a>¶
　　路治中多異政厯仕四十餘年政事之名聞天下¶
　　魏國公甯玉墓在吳縣横山丹霞塢¶
　　先儒俞琰墓在吳縣盤門外尹山鄉¶
　　處士王鑑墓在吳縣靈巗鄉横山至正二十六年¶
　　有司買山營葬陳基誌¶
　　儒士邵光祖墓　耿煜墓　姚辨墓俱在吳縣鄧¶
　　尉山光祖字𢎞道饒州人煜字叔昭辨字叔雅郡¶
　　人皆篤學無嗣先後死無所歸郡士徐達佐收葬¶
<pb:KR2k0042_WYG_038-41b>¶
　　先儒陳深墓在吳縣靈巖鄉朱墩¶
　　照磨陳訓徵士陳謙墓在吳縣天平山陳基誌¶
　　待制于文傳墓在閶門西雁蕩村¶
　　編修朱德潤墓在陽抱山¶
　　萬户徐珵墓在常熟縣邵舍¶
　　郎中陳基墓在常熟縣鳳凰山¶
　　髙士顧阿瑛墓在崑山¶
　　髙士顧權墓在馬鞍山北麓¶
<pb:KR2k0042_WYG_038-42a>¶
　　訓導郭翼墓在馬鞍山之陰¶
　明起居注陳桱墓在長洲縣陽山東¶
　　尚書郁新墓在陽山西麓¶
　　贊善王璲侍講王璡墓在長洲縣陽山鳳凰峰下¶
　　尚書俞士恱墓在長洲縣白蓮橋内陳菴西¶
　　都御史朱紈墓在長洲縣射瀆橋北¶
　　髙士沈周墓在長洲縣相城西牒字圩王鏊撰誌¶
　　尚書袁洪愈墓在葑門外¶
<pb:KR2k0042_WYG_038-42b>¶
　　大學士王錫爵墓在來鳳橋西¶
　　員外周順昌墓在長洲縣白蓮涇馬家墩¶
　　侍郎周詔墓在長洲縣小茅山¶
　　詹事陳仁錫墓在長洲縣射瀆¶
　　少詹徐汧墓在長洲縣陽山¶
　　侍郎李蕡墓在元和縣陳公鄉¶
　　侍郎劉鉉墓在元和縣袁公巷¶
　　待詔文徵明墓在元和縣武丘鄉花涇橋¶
<pb:KR2k0042_WYG_038-43a>¶
　　詹事姚希孟墓在婁門外下雉瀆西金涇堰北¶
　　處士顧麒墓在元和縣匠門塘楊果誌¶
　　五人墓在虎丘山塘五人者顏佩韋楊念如馬杰¶
　　沈揚周文元也¶
　　葛賢墓在虎丘山塘賢原名成(萬厯中内監孫隆/私設稅務市人咸)¶
　　(怨成倡衆撃閹黨焚其家稅由是止繋/獄十餘年遇赦得釋人呼為葛將軍)¶
　　武毅將軍蔡良瑞墓在吳縣横山茶塢¶
　　尚書楊翥墓在吳縣吳山長旗嶺下¶
<pb:KR2k0042_WYG_038-43b>¶
　　尚書滕德懋墓在吳縣黄山¶
　　尚書金問墓在吳縣横山¶
　　少保陳鎰墓在吳山西麓¶
　　武功伯徐有貞墓在吳縣貞山¶
　　都御史韓雍墓在吳縣雅宜山奇禾嶺¶
　　修撰施槃墓在東洞庭山¶
　　侍郎孔鏞墓在吳縣九龍山¶
　　少卿馬紹榮墓在吳縣楞枷山¶
<pb:KR2k0042_WYG_038-44a>¶
　　尚書吳寛墓在吳縣薦福山¶
　　大學士王鏊墓在東洞庭梁家山¶
　　大學士顧鼎臣墓在吳縣潭山¶
　　都御史毛珵墓在吳縣華山　都御史陳璚墓在¶
　　華山¶
　　解元唐寅墓在吳縣横塘王家村¶
　　侍郎徐縉墓在吳縣靈巖山¶
　　尚書徐學謨墓在吳縣彈山¶
<pb:KR2k0042_WYG_038-44b>¶
　　尚書楊成墓在吳縣吳山¶
　　都御史盛應期墓在吳縣九龍山感慈塢¶
　　尚書劉纓墓在吳縣羊腸嶺¶
　　尚書董份墓在吳縣青芝山份烏程人其墓有¶
　　遊觀之勝¶
　　侍郎韓世能墓在吳縣岐龍山¶
　　大學士申時行墓在吳縣吳山¶
　　侍郎毛堪墓在天池山¶
<pb:KR2k0042_WYG_038-45a>¶
　　髙士趙宧光墓在吳縣寒山¶
　　徵士王穉登墓在白馬澗¶
　　通政徐如珂墓在吳縣跨塘¶
　　㕘議范允臨墓在吳縣清流山¶
　　尚書申用懋墓在吳縣華巖山西¶
　　都御史蔡懋徳墓在吳縣妙明山西¶
　　知州孫士美墓在吳縣士美青浦人官深州殉難¶
　　尚書吳洪墓在梅里¶
<pb:KR2k0042_WYG_038-45b>¶
　　御史周宗建墓在吳江縣二十七都¶
　　尚書吳山墓　孝子吳璋墓俱在震澤縣梅里¶
　　尚書周用墓在震澤縣舊十八都西¶
　　給事中黄鉞墓在常熟縣報慈里¶
　　都御史吳訥墓在報慈里¶
　　知府魚侃墓在報慈里¶
　　學士李希潤墓在常熟縣宋家灣¶
　　賢良方正鄧彦章墓在北門外¶
<pb:KR2k0042_WYG_038-46a>¶
　　尚書程宗墓在常熟縣邵家灣¶
　　員外程式墓在報慈里式死土木之難衣冠𦵏此¶
　　尚書李傑墓在常熟縣興福寺北¶
　　都御史章律墓在虞山朱家灣¶
　　御史蔣欽墓在常熟縣西山墓上松皆北向¶
　　知縣唐天恩墓在虞山東麓¶
　　侍郎陳瓚墓在常熟縣桃源澗¶
　　尚書瞿景淳墓在常熟縣寳巗¶
<pb:KR2k0042_WYG_038-46b>¶
　　侍郎徐恪墓在常熟縣北門外¶
　　大學士嚴訥墓在常熟縣拂水巖下¶
　　知縣王鈇墓在拂水巖之麓鈇順天人築城禦倭¶
　　死難¶
　　侍郎趙甪賢墓在常熟縣羅墩¶
　　太常黄子澄墓在崑山縣馬鞍山陽子澄死後子¶
　　彦修潛充縣里正收骸骨藏焦山至洪熙元年乃¶
　　𦵏於此邑人侍郎劉璉為誌萬歴初裂出於土載¶
<pb:KR2k0042_WYG_038-47a>¶
　　遇難事甚詳¶
　　孝子陸安墓在崑山縣薦巖寺南烈婦鍾氏祔¶
　　處士張伯英墓在崑山縣㳌川鄉蕭野之西原¶
　　尚書顧禮墓在崑山縣馬鞍山北麓¶
　　侍郎劉璉墓在馬鞍山¶
　　布政盛頥墓在崑山縣北¶
　　太常夏㫤墓在崑山縣東南迎鐘浦¶
　　處士龔詡墓在崑山縣儒學後¶
<pb:KR2k0042_WYG_038-47b>¶
　　府尹髙敞墓在崑山縣東南門外¶
　　侍郎葉盛墓在崑山縣南湓瀆里¶
　　孝子支琮墓在崑山縣虞家巷¶
　　侍郎周廣墓在崑山縣東北蔚州村¶
　　府尹柴竒墓在崑山縣廟墩¶
　　副都李憲卿墓在崑山縣一保¶
　　侍郎顧章志墓在六保¶
　　知縣張振徳墓在崑山縣西朱塘鄉¶
<pb:KR2k0042_WYG_038-48a>¶
　　義士陳淮墓在崑山縣東南蔡巷村¶
　　侍郎虞祥墓在新陽縣南金潼里¶
　　尚書周倫墓在新陽縣新洋江東車塘里¶
　　寺丞歸有光墓在新陽縣治金潼里¶
國朝處士金俊明墓在長洲縣𤓰山¶
　　大學士宋徳宜墓在元和縣唯亭後¶
　　檢討張大受墓在元和縣婁門外¶
　　侍講尤侗墓在吳縣官山塢¶
<pb:KR2k0042_WYG_038-48b>¶
　　都御史慕天顔墓在吳縣穹窿山天顔静寧人卒¶
　　葬此¶
　　吏部尚書吳一蜚墓在吳縣鳳凰山¶
　　刑部尚書徐乾學墓在吳縣光福鎮西¶
　　禮部尚書韓菼墓在吴縣　侍郎顧藻墓在官山¶
　　塢¶
　　僉事申穟墓在吳縣長山鄉¶
　　侍講學士何焯墓在尭峯北麓¶
<pb:KR2k0042_WYG_038-49a>¶
　　大學士金之俊墓在震澤縣¶
　　修撰孫承恩墓在常熟縣河陽山¶
　　尚書翁叔元墓在常熟縣仁塘里¶
　　知縣于宗尭墓在虞山西麓宗堯常熟令有善政¶
　　民至今思之¶
　　少詹歸允肅墓在昭文縣雙涇¶
　¶
　¶
<pb:KR2k0042_WYG_038-49b>¶
　¶
　¶
　¶
　¶
　¶
　¶
　¶
　江南通志卷三十八¶
