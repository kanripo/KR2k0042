# -*- mode: mandoku-view; -*-
#+TITLE: 江南通志
#+DATE: 2015-08-24 22:41:07.147821
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷三十七
<pb:KR2k0042_WYG_036-1a>¶
　欽定四庫全書¶
　　江南通志卷三十七¶
　　　輿地志¶
　　　　壇廟　祠墓附(江寧一府/)¶
　　　　江寧府¶
　　社稷壇在府治北金川門外¶
　　風雲雷雨山川壇在府治東南雙橋門内¶
勅建先農壇在府治聚寶門東旁置有耤田四畝九分歳¶
<pb:KR2k0042_WYG_036-1b>¶
　　　以仲春亥日行耕耤禮¶
　　　郡厲壇在神䇿門外(縣曰/邑厲)¶
　　　里社鄉厲二壇在各鄉¶
　　　關帝廟在府治西雍正五年奉¶
㫖追封三代公爵同日祭於　後殿¶
　　　城隍廟一在石城門内一在府治前¶
勅建八蜡神廟¶
　　　劉猛將軍廟竝在府城聚寶門外梅岡(以上壇廟/所屬縣皆)¶
<pb:KR2k0042_WYG_036-2a>¶
　　(如/)　(制/)¶
　　旗纛廟(各營俱如/)　(制/)¶
　　福吳富農龍神廟在府城錢厰橋雍正五年遵建¶
　　帝王廟在府治北欽天山明洪武中勅建祀歴代¶
　　帝王今圯¶
　　三聖廟在府治西北祀史皇倉頡又倉聖廟在雨¶
　　花臺¶
　　化龍王廟在府治南雨花山後¶
<pb:KR2k0042_WYG_036-2b>¶
　　禹王廟在府城保寧坊¶
　　武成王廟在御街西祀太公望¶
　　吳大帝廟在清涼寺西即當時舊宫¶
　　晉元帝廟在冶城西唐天祐間建¶
　　忠烈廟在雞鳴山祀漢秣陵尉蔣子文明洪武間¶
　　建¶
　　軍師廟在鎮淮橋祀諸葛亮¶
　　周江乗廟在攝山相傳吳時賢令¶
<pb:KR2k0042_WYG_036-3a>¶
　　卞忠烈廟在冶城西祀晉卞壺及二子眕盱¶
　　梅將軍廟在雨花臺晉梅賾嘗屯兵於此因立廟¶
　　謝將軍廟在鳳凰臺祀晉謝𤣥宋乾道間建¶
　　侯將軍廟祀陳侯瑱瑱與王琳戰烈山下大捷土¶
　　人盛稱瑱功烈遂名山曰烈因立廟¶
　　武烈帝廟在冶城西祀隋陳仁杲南唐時越人寇¶
　　常州柴克宏帥師往救夢仁杲遣兵助戰果大勝¶
　　奏請封祀¶
<pb:KR2k0042_WYG_036-3b>¶
　　劉忠肅廟在雞鳴山祀南唐清淮軍節度使劉仁¶
　　贍周師壓境仁贍鎮夀州力戰固守援絶其子欲¶
　　降仁贍立斬之以疾卒周世宗嘉之追賜爵彭城¶
　　郡王唐亦贈太師諡忠肅明洪武間建¶
　　雙忠廟在府治江東門外祀唐張巡許遠¶
　　李王廟在府城東南祀南唐李知誥¶
　　曹武惠廟在雞鳴山祀宋曹彬明洪武間建¶
　　旌忠廟在鐵索寺之東南祀宋死節統制姚興¶
<pb:KR2k0042_WYG_036-4a>¶
　　東平忠靖王廟在江寧鎮祀張有嚴元至正中建¶
　　徐將軍廟在獅子山明洪武初建將軍烏程人晉¶
　　時行賈江淮間道廬之巢湖溺死為神巢民奉之¶
　　甚謹明太祖渡江諸將多祀神舟中所向克捷或¶
　　以事聞命南安侯俞某立廟祀焉¶
　　忠烈廟在府城竹街祀宋節度使牛富富為統制¶
　　守樊城六年不拔元兵陷城赴火死賜諡忠烈立¶
　　廟建康¶
<pb:KR2k0042_WYG_036-4b>¶
　　衛國忠肅公廟在雞鳴山祀元福壽至正丙申明¶
　　兵下集慶路福夀死之詔立廟城南土岡明洪武¶
　　中建於此¶
　　曹南王廟在柴市街祀元阿喇哈至元元年建¶
　　明功臣廟在雞鳴山祀徐達常遇春李文忠鄧愈¶
　　湯和沐英配享馮國用耿再成丁德興張德勝吳¶
　　貞康茂才茅成胡大海趙德勝俞通海華髙吳良¶
　　曹良臣吳復孫興祖等¶
<pb:KR2k0042_WYG_036-5a>¶
國朝袁于令廟考(太祖實錄洪武二年正月乙巳立功/臣廟於雞籠山六月丙寅功臣廟成)¶
　　(論次諸臣之功以徐達為首次常遇春又次李文/忠鄧愈湯和沐英馮國用胡大海趙德勝耿再成)¶
　　(華髙丁德興俞通海張德勝吳良呉貞曹良臣康/茂才吳復茅成孫興祖凡二十有一人命死者塑)¶
　　(像祀之仍虚生者之位初胡大海等没上命塑其/像於卞壼蔣子文之廟至是復塑像於新廟是祀)¶
　　(也掌在太常記在㑹典二百餘年巳來未之有改/也太倉王世貞獨考其誤以為國初之封六王韓)¶
　　(魏鄭曹宋衛也立廟之時韓宋猶未受封何以前/知其不全終而絀之黔寧是時官不過指揮何以)¶
　　(知其必樹大勲而驟登之此記事者之誤也然則/云何曰塑像虚位誠有之其後如韓宋者則弗克)¶
　　(與享也今之位次据永樂初年見在者而書之也/王氏之考覈矣而未及詳也夫豈惟黔寧哉初封)¶
<pb:KR2k0042_WYG_036-5b>¶
　　(二十八侯何以獨舉五人繼封十二侯何以獨舉/一人自蘄國以外皆以有功待封者也若黔國則)¶
　　(與黔寧比肩者也如國史之云其所謂論次者以/何為援据乎國史於二年既云論次諸臣之功定)¶
　　(祀二十一人矣七年六月書祔祭新戰没定遼衛/指揮髙茂等三十八人八年正月又書增祀華雲)¶
　　(龍李思齊等一百八人九年又書祔祭何文輝及/有功者一百八人十三年又書祔祭顧時以下二)¶
　　(百八十人以二年之定祀者為是則七年以後不/宜增以七年以後之增祀者為是則二年之祀未)¶
　　(嘗定同是祀典同是國史而前後舛錯如此此所/謂以子之矛陷子之盾者也虚位塑像王氏以為)¶
　　(誠有之吾以為非也二年正月上勅中書省臣曰/諸將相從捐軀戮力開拓疆宇有共事而不覩其)¶
　　(成建功而未食其報追思功勞痛切朕懷其命有/司立功臣廟於雞籠山序其封爵為像以祀之九)¶
<pb:KR2k0042_WYG_036-6a>¶
　　(年七月又諭禮官曰諸將始從征伐宣力効勞朕/於爵賞不敢吝惜大者公小者侯死則俾之廟食)¶
　　(以報其功由二年之勅觀之則云塑死者之像由/九年之諭觀之則云報死者之功其詞意甚明也)¶
　　(令果有生者虚位之事則立廟之日寧不以此明/諭省臣而獨諄復於死者耶羅鶴記云雞鳴山廟)¶
　　(祀定於洪武十一年斯又與二年何異一統志南/京功臣廟建於洪武二十年嘉靖中科臣禮官駁)¶
　　(郭威襄配享之議皆援以為証且謂黔寧東甌此/時尚在以實生者虚位之說雖然宋潁涼三公與)¶
　　(長興武定二侯皆無恙也如宋潁涼三公者將先/虚位而後絀之耶長興武定或先虚位而後不及)¶
　　(補耶王景撰黔寧神道碑云王薨之明年塑像功/臣廟勅太常祀以太牢今二十年位次已定則黔)¶
　　(寧之塑像何以待其薨之明年耶傳曰豫凶事非/禮也記曰之生而致死之不仁而不可為也以皇)¶
<pb:KR2k0042_WYG_036-6b>¶
　　(祖之神聖觀會通以行典禮而繆戾若/此耶故生者虚位之說吾斷以為無之)¶
　　忠節廟在府城東三里祀宋王珙珙從張浚軍殁¶
　　於陣¶
　　褒忠廟在南門外報恩寺祀宋死節通判楊邦义宋建¶
　　伍相廟在上元縣長寧鄉即子胥解劍渡江處¶
　　董將軍廟在上元縣治祀宋董成成隨曹彬下江¶
　　南民德之¶
　　禹王廟在句容縣秋干村又一在赤山湖¶
<pb:KR2k0042_WYG_036-7a>¶
　　劉明府廟在句容縣東門内祀晉邑令劉超¶
　　梁文孝廟在句容東門内蕭統嘗讀書茅山邑人¶
　　祀之¶
　　李衛公廟在句容縣治東南祀唐李靖武德四年¶
　　靖討平輔公祏於丹陽¶
　　陳武烈廟在句容縣東門祀南唐陳仁呆¶
　　顏魯公廟在句容縣顏家村祀唐顏真卿¶
　　盧大王廟在句容縣西祀南唐盧絳¶
<pb:KR2k0042_WYG_036-7b>¶
　　沈使君廟在句容縣仁信鄉祀宋沈慶之¶
　　廣濟廟在句容縣茅山相傳陶𢎞景豢龍於此禱雨輒應¶
　　左伯桃羊角哀廟在溧水縣南七十五里¶
　至聖孔子廟在髙淳縣東三十里漆橋祀孔子五代¶
　　王孔子伯魚子思續文獻通考孔子五十四世孫¶
　　文昇修其自序世家略曰文昇之十二世祖檜唐¶
　　同光中避亂自闕里來居浙江温之平陽又傳至¶
　　十一世潼孫宋德祐末職教建康既又娶於溧陽¶
<pb:KR2k0042_WYG_036-8a>¶
　　攜諸孤就外氏以居闕里志潼孫生四子文昇文¶
　　昪文得文昱文昱又自溧陽徙居髙淳康熙六年¶
　　山東衍聖公委員來髙淳之漆橋建造廟宇設立¶
　　奉祀春秋祭享¶
　　項王廟在烏江去江浦縣治西六十里¶
　　龍王廟在六合縣山上廟有井相傳雲氣出則立¶
　　雨¶
　　名宦祠在學宫内¶
<pb:KR2k0042_WYG_036-8b>¶
　　鄉賢祠在學宫内¶
　　忠義祠在縣學宫内¶
　　節孝祠在府治三山門(以上四祠所屬縣俱如/)　(制/)¶
　　先賢祠舊在青溪東宋制使馬光祖建祀吳㤗伯¶
　　范蠡嚴光諸葛亮張昭周瑜是儀王祥周處王導¶
　　陶侃卞壼謝安謝𤣥王羲之吳隱之雷次宗劉瓛¶
　　陶𢎞景蕭統顏真卿李白孟郊李建勲潘祐曹彬¶
　　張詠李及包拯范純仁程顥鄭俠楊時李光張浚¶
<pb:KR2k0042_WYG_036-9a>¶
　　楊邦乂虞允文朱熹張拭吳柔勝真德秀凡四十一¶
　　人皆生長金陵與宦遊於此者後祠毁明焦竑言¶
　　於大學士葉向髙李廷機乃屬祠祭郎葛寅亮於¶
　　普德寺後山建祠增蘇軾一人春秋祀之¶
　　廣惠祠在雞鳴山宋訥記略云按記龍陽人張渤¶
　　發迹於吳興宅靈於廣德西漢以來葢已有之或¶
　　謂即張湯之子安世而顏真卿所記則在於新室¶
　　建武之間以時考之不無牴牾至於錫封加號則¶
<pb:KR2k0042_WYG_036-9b>¶
　　始於唐之天寶繼於宋之咸淳旱澇疵癘禱之必¶
　　應¶
　　汪越國公祠在府治祀隋汪華唐封越國公立廟¶
　　賜額¶
　　范忠宣祠在舊轉運司西㕔祀宋范純仁嘉定八¶
　　年真德秀建¶
　　一拂清忠祠在清涼山麓祀宋鄭俠(附/)明葉向髙¶
　　重修鄭一拂祠記(一拂先生者宋熙寧中上流民/圖鄭公俠也罷官歸只餘一拂)¶
<pb:KR2k0042_WYG_036-10a>¶
　　(故稱一拂先生先生吾邑人其祠於此者以嘗從/其父監稅江寧讀書清涼寺後人即其地祠焉嘉)¶
　　(定中易先生名為介今祠名仍稱一拂者以此邦/人習焉不欲改也祠久圮廢金陵太史焦公重新)¶
　　(之余謂先生聲名在天壤忠義在簡編魂魄在名/山俎豆在郡國既巳千秋無斁矣然讀先生傳及)¶
　　(諡議而不能不歎世之人淺窺乎先生也彼以流/民一圖為先生重耳而不知先生力拒權相之招)¶
　　(至啗以美官而不顧屢觸羣姦之怒至中於危禍/而不辭汲汲皇皇為萬姓請命此其人豈僅以敢)¶
　　(言慷慨自表見者銀臺之疏一上能令人主感歎/咨嗟徬徨不寐舉平日君臣間講求振古之事業)¶
　　(一旦而幾於盡格雖當時元老大臣如富韓諸公/力爭而不得而先生以監門小吏乃能得之其精)¶
　　(誠力量為何如乎先生一爭於安石而勝再爭於/惠卿輩而不勝新法之行而罷罷而復行先生之)¶
<pb:KR2k0042_WYG_036-10b>¶
　　(竄而歸歸而復竄以卒成元豐紹聖之禍焉此天/也非先生之所能為也吾讀先生前後疏皆忠憤)¶
　　(激烈至於用兵之利害羣小之姦邪反覆開陳無/所顧忌千載而下猶足寒心宜其感人主之心而)¶
　　(動其聽使世之臣人者皆如先生天下豈有不可/為之事哉先生之志雖不售而精忠勁節巳足暴)¶
　　(於天下萬世無所復憾獨惜元祐彚征之時僅以/廣文一秩置先生於遠郡而無能推轂同升以究)¶
　　(先生之用則司馬諸賢亦有不能辭其責者後之/議先生諡者曰介然特立於衆小人之中猶可及)¶
　　(也介然特立於衆君子之中不可及也斯其為知/先生矣夫金陵自六代來寄跡者不知其幾皆湮)¶
　　(没無聞而先生讀書一片地經今五六百年草木/猶香廟祀勿絶囘視半山之亭不啻霄壤然則監)¶
　　(門小吏其所/得固已多矣)¶
<pb:KR2k0042_WYG_036-11a>¶
　　張南軒祠在天禧寺祀宋張栻淳熙間杜杲建(附/)¶
　　杜杲重修張南軒祠記(人之生有此心則有此知/堯舜之聖此心此知也夫)¶
　　(婦之愚無以異於堯舜以天而不以人則明以人/而不以天則昏夫尊賢而賤不肖好善而惡惡此)¶
　　(人之本心與生俱生天地之自然也比小人嫚君/子趨惡而違善此習之而不知人欲之使然也何)¶
　　(以言之匹夫信義行於里閈葢有盗賊斂干戈而/過其閭者烈婦毅然而不可奪世俗固有立祠宇)¶
　　(以奉之者是孰使之天實為之人心之良知也降/周訖孔至孟氏而道統不傳天理幾泯人心日晦)¶
　　(由漢而下上下之間莫有任此責者至於我宋尊/道重德已見於削平肇造之初其後濂溪二程先)¶
　　(生出而發聖賢之祕孟氏始得其傳道統於是乎/有宗髙宗以來文公朱先生以身任道開明人心)¶
<pb:KR2k0042_WYG_036-11b>¶
　　(南軒先生張氏文公所敬二先生相與發明以續/周程之學於是道學之盛如日之升如江漢之沛)¶
　　(婦人孺子聞先生之名皆知其賢譬之景星麟鳳/不以為瑞者妄人也凡講習之地皆有祠宇崇尚)¶
　　(嚴潔足以啟人之敬仰百年之間儒風彬彬豈無/自而然獨金陵天禧寺之側有屋六七楹曰南軒)¶
　　(實先生講習之地想其朝思夕維參前倚衡天地/之運化聖賢之傳授講求乎尊君救世之䇿發揮)¶
　　(乎垂世立教之序闢百聖而不違通萬世而無媿/是軒也豈容使之荒蕪而不治惜乎歲久希重道)¶
　　(之士日就傾圮甚而春時為遊宴之所杲作贅江/淮幕猶扃閉空閴未至若今之狼籍心竊念之告)¶
　　(之邑長而莫我聽近冒閫事欲因舊而増新之比/至殆不可舉目於是命工治葺内外整齊繪先生)¶
　　(之像於中使承學之士載瞻祠宇人亡道在如將/見之興起良知有躍然不自已者嗚呼閭有當式)¶
<pb:KR2k0042_WYG_036-12a>¶
　　(者墓有當拜者此軒之當新庸非守邦者之責尚/冀來者之不忘也繫之辭曰孟氏日遠吾道日昏)¶
　　(道之明昏儒之疵醇學焉而疵韓董楊荀自時厥/後疵亦靡聞我宋立極曰義與仁教風德雨太和)¶
　　(蒸薫篤生鉅儒濂溪二程文公宣公道鳴中興伊/昔宣公講學斯軒南軒之名與道俱尊奚未百年)¶
　　(棟宇摧傾今我來斯載瞻載嚬亟命匠氏斬然一/新有隆斯堂鏘鏘其門像圗惟肖奠位安神遂使)¶
　　(先師不窘寒温牢醴時薦觴豆序陳豈/軒之新軒存敬存礲石琢詞以告後人)¶
　　二賢祠在鳳凰臺旁¶
國朝雍正初知縣黄光夏始建専祀唐李白後於臺址¶
　　掘得斷碑有晉賢阮步兵墓六字因合祀阮籍於¶
<pb:KR2k0042_WYG_036-12b>¶
　　此¶
　　程明道先生祠在上元縣治東明景㤗初重建(附/)¶
　　宋朱熹記(資政殿大學士建安劉公珙居守建康/之明年夏四月始立明道先生之祠於)¶
　　(學而以書走新安之婺源抵熹曰吾少讀程氏書/則巳知先生之道學德行實繼孔孟不傳之統願)¶
　　(學之雖不能至而心鄉往之及來此邦屬邑有上/元者先生少日宦遊處也考之書記均田塞隄及)¶
　　(民之政為多脯龍折竿教民之意亦備然問之故/老以稽其實則兵革變故之餘風聲氣俗葢巳無)¶
　　(復有傳者矣始至慨然即欲奉祠以致吾敬使此/邦之為士者有以興於其學為吏者有以法於其)¶
　　(治為民者有以不忘於其徳不幸嵗適大祲救餞/之事方急於今乃克遂其志以吾子之嘗誦其詩)¶
<pb:KR2k0042_WYG_036-13a>¶
　　(而讀其書也故願請文以記之既而府學教授孫/君鼑沈君宗說亦以書來申致公意且具道公始)¶
　　(之所以焦勞而未及與今之所以睱豫而得為者/其語詳焉熹發書喟然仰而歎曰尊賢尚德公之)¶
　　(志則美矣既富而教公之政則得矣屬筆於我公/之意則勤矣雖然先生之學自其大者而言之則)¶
　　(其所謂考諸前聖而不謬百世以俟後聖而不惑/者葢不待言而喻自其小者而言之則上元之政)¶
　　(於先生之遠者大者又懼其未足以稱揚也吾何/言哉於是伏而思之先生之學固髙且遠矣然其)¶
　　(教人之法循循有序而嘗病世之學者舍近求遠/處下窺髙所以輕自大而卒無得焉則世之徒悅)¶
　　(其大者有所不察也上元之政誠若狹而近矣然/其言有曰一命之士茍存心於愛物於人必有所)¶
　　(濟則其中之所存者又烏得以大小而議之哉區/區不敏竊願以是承公之命庶幾於公之志先生)¶
<pb:KR2k0042_WYG_036-13b>¶
　　(之學兩有補焉又惟公之忠言大慮既巳効於朝/廷今雖在外而其所以救災而弭患者又如此其)¶
　　(汲汲也則於先生之所存必有深感而黙契於中/者矣其祠之也豈獨以致其尊賢尚德之意使民)¶
　　(不忘而已哉若夫推公之志而以先生之所以教/者教其人使之從事於為巳愛人之實而無空言)¶
　　(躐等之弊是則孫沈二君之任也與二君勉旃熹/於是其有望焉爾矣淳熙三年夏四月丙申新安)¶
　　(朱熹/記)真德秀記(先生之生鍾乎元氣之㑹學之所/至純乎天理故其生色也盎然若)¶
　　(春陽之温其吐詞也泛然若醴酒之醇同設教於/家而士之願從者衆同爭新法於朝而天子亮其)¶
　　(忠用事者感其忱一時忤意者皆貶而先生獨畀/憲節力辭不就去之而猶見思及其殁也士大夫)¶
　　(知與不知皆為流涕以為時使見用必將有綏來/動和之效非先生之心學純乎天理其孰能與於)¶
<pb:KR2k0042_WYG_036-14a>¶
　　(斯乎先生之仕也嘗主江寧之上元簿考其設施/若均田賦興本計息邪說正人心等事皆天理之)¶
　　(流行著見者也乾道中資政殿大學士劉公珙知/府事始祠先生於學宫而侍講文公先生實為之)¶
　　(記嘉定甲戌危君和嗣居其職乃請増而大之德/秀時將漕焉捐金三十萬粟二千斛以助之未幾)¶
　　(豫章李公玨繼至咸相其役為堂三間中嚴像設/而扁之曰春風其上為樓髙明潔清内為齋二東)¶
　　(曰主敬西曰行恕後為小室焉曰讀易外為齋一/曰近思齋之側為亭曰靜觀又為兩廡翼之而刻)¶
　　(河南雅言於其壁危君之於斯役可謂勤矣而又/請為之記再三返而不置德秀以固陋力辭而不)¶
　　(可得也顧自惟念少知誦習先生之書而粗若有/見者竊謂自有載籍而天理之云僅見於樂記先)¶
　　(生首發揮之其說益明學者得以用其力焉所以/開千古之祕覺萬世之迷其有功於斯道盛矣而)¶
<pb:KR2k0042_WYG_036-14b>¶
　　(其所以進於此則又有二言焉毋不敬以操存於/未發之先思無邪以戒謹於將發之際涵養省察)¶
　　(動靜交飭知天事人二者兼盡及其至也中一外/融顯微無間則雖人也而實浩浩其天矣若是者)¶
　　(其於先生之道有合乎否也過不自料次第其說/以授之危君幸以為然則刻之堂上以示遊於斯)¶
　　(者使知先生之道雖髙而用力/有要萬一有司為興起之助爾)明吳節記(宋明道/程先生)¶
　　(嘉祜中為江寧上元簿郡志載其惠政著聞者數/事宋初上元田稅不均近府膏腴地多為豪家厚)¶
　　(僧薄其稅買之小民茍一時之利久則不勝其弊/先生為令畫法民不擾而一邑大均㑹令罷去先)¶
　　(生攝典劇邑訟牒日不下二百處之有方不閲月/民訟遂簡江圩稻田賴陂塘以漑盛夏塘堤大決)¶
　　(非千夫計不可塞法當言之府府言於漕司然後/計功調役非月餘不能集先生曰比如此則苗稿)¶
<pb:KR2k0042_WYG_036-15a>¶
　　(久矣民將何食遂發民塞之歳則大熟江寧當水/運之衝舟卒病者則留之為營以處歲不下數百)¶
　　(人至者輒死先生察其由葢計留然後請於府給/劵乃得食比有司文具餓巳數日矣先生乃白漕)¶
　　(司給米貯營中至者即與之食自是生全者大半/仁宗登遐遺制官吏成服三日而除及釋服之朝)¶
　　(先生進於府尹曰三日除服遵遺詔也若朝而除/之止二日爾尹怒先生曰公自除之顥非至夜不)¶
　　(敢釋也一府相視無敢除者茅山有龍池産龍如/蜥蜴祥符中中使取二龍至途中奏云一龍飛空)¶
　　(而去鄉人嚴奉以為神物先生令捕而脯之使人/不驚至邑之初見人持竿竹以粘飛鳥者因取其)¶
　　(竿折之教之使勿為及罷官艤舟郊外有數人共/語曰自主簿折竿鄉民之子弟不敢畜禽鳥此葢)¶
　　(善政存心之槩傳頌於人而不忘者及考宋史止/載茅山脯龍事乃知當時國史採録或有未備不)¶
<pb:KR2k0042_WYG_036-15b>¶
　　(若邑民思念深切故録之為加詳也然先生之賢/豈待史傳而後傳哉剛健中正存乎中純白光輝)¶
　　(著於外事君以至誠仁愛為本持巳以主敬行恕/為要其教人則由灑掃應對以致於窮理盡性其)¶
　　(著述則表章學庸傳註周易以開性理之原其道/學之傳孟子之後一人而已豈待史傳而後傳哉)¶
　　(上元舊有先生書院廢弛已久景泰初三衢姜君/德政為令於兹其治民制事一以先生為法久而)¶
　　(民大和㑹遂經治廨宇莫不煥然念先生遺愛不/可泯也乃即故址為祠以祀先生請於府尹馬公)¶
　　(諒府丞陳公宜與邑之僚咸以為然遂畚土於癸/酉冬迨甲戌秋季而是祠以成謂節忝與斯文宜)¶
　　(有紀述於是為書先生之政績與是祠創構之由/於石俾邑民歲時瞻視焉工畢落成敬奠以詩曰)¶
　　(相古聖賢為政以仁仁行職修無論卑尊惟程先/生以大賢之學不恤簿佐來莅上元仁漸義洽惠)¶
<pb:KR2k0042_WYG_036-16a>¶
　　(及飛烏詎曰黎民由宋元迨今三百餘載而譽望/恒新有茂宰忱慕啟迪作祠繪像用彰示乎人人)¶
　　(俾進禮棖臬宛瞻玉石像如彼祥雲思先生之道/德邈不可及謹書賢跡勒之琬琰與宇宙而俱存)¶
　　真文忠祠在壽思堂西祀宋真德秀寶祐間馬光¶
　　祖建¶
　　馬莊敏祠在城隍廟東祀宋制使馬光祖¶
　　三忠祠在聚寶門外祀宋楊邦乂文天祥明李邦¶
　　華皆吉水人¶
　　表忠祠在全節坊明萬厯三年奉詔祀建文死難¶
<pb:KR2k0042_WYG_036-16b>¶
　　諸臣方孝孺陳迪齊泰鐵鉉暴昭侯泰景清毛泰¶
　　卓敬郭仕盧迴黄觀黄魁陳植胡子昭練子寧陳¶
　　性善茅大方黄子澄周濬司中胡潤盧原質廖昇¶
　　彭與民劉瑞王髙鄒瑾王叔瑛王良婁漣周是修¶
　　龔太陳繼之韓永黄鉞戴德彞髙翔鄭智曾鳳詔¶
　　王彬王度甘霖謝昇葉希賢董庸王玭魏冕巨敬¶
　　樊士信李文敏王良鄭居貞陳本立林嘉猷湯宗¶
　　姚喜葉惠仲陳彥囘黄希范宋徵黄彥清劉璟程¶
<pb:KR2k0042_WYG_036-17a>¶
　　通葛誠陳忠賢徐輝祖梅殷耿濬胡觀廖鏞陳質¶
　　耿瓛俞通淵張倫王資崇剛倪諒瞿能宋忠莊德¶
　　孫泰楚智朱鑑馬宣彭聚彭二謝貴余琪劉政宋¶
　　瑄余本周拱元蔡運鄭恕顏伯瑋唐子清黄謙王¶
　　省何申余逢辰髙巍鄭華梁良用盧振曹濬曾廷¶
　　瑞伍性原陳應宗吕賢林玨鄒君黙牛景先儲福¶
　　一臨海樵夫一松江府同知皆失名　按正氣紀¶
　　文忠傳周繼瑜江西撫州人建文中為松江同知¶
<pb:KR2k0042_WYG_036-17b>¶
　　北兵南侵勤王詔下繼瑜募兵入援後京師破械¶
　　至燕都不屈磔於市則所謂失名同知為周繼瑜¶
　　無疑也¶
　　方正學祠在聚寶山祀明方孝孺萬厯間建(附/)明¶
　　薛應旂記(余嘗讀易至革之彖曰湯武革命順乎/天而應乎人未嘗不歎聖人之克相上)¶
　　(帝勤恤民隱至以身冒死而不顧也及觀魯論之/稱夷齊也曰求仁得仁又何怨則又歎曰嗚呼仲)¶
　　(尼之意深矣稱湯武以立生民之命仁夷齊以正/君臣之義化栽達變貞固立本夫固各有攸當而)¶
　　(不可以執一論也噫夷齊遠矣詎謂千百世之下/如先生之所值者乎先生姓方氏諱孝孺字希直)¶
<pb:KR2k0042_WYG_036-18a>¶
　　(遜志其别號也居緱城里人又稱為緱城先生父/諱克勤從事聖賢之學先生實其仲子淵源所漸)¶
　　(日擴而大其出處本末則耆儒父老往往能言其/事然亦有傳其遺事有尊鄉録有補國史之議有)¶
　　(春秋俎豆之請夫既或述之矣吾獨悲夫先生之/所值者夷齊之時所執者夷齊之見而獨無太公)¶
　　(為之一引援其死獨慘於夷齊也昔武王觀兵孟/津諸侯不期而會者八百君子篚厥元黄小人壺)¶
　　(漿簞食凡紹王而見休者葢已盡乎天下之人矣/孤竹二子獨為叩馬之諌至謂之不仁不孝維師)¶
　　(尚父時為鷹揚血流漂杵前徒倒戈何有於二子/哉而顧扶而去之俾弗罹於左右之兵也葢武王)¶
　　(義兵也二子義士也太公之扶亦各從其義也周/家卜世三十厯年八百雖至叔季之微猶為天下)¶
　　(其主而方伯之强諸侯之僭環視而不敢誰何者/夫亦以名義所在等於天地明於日月威於雷霆)¶
<pb:KR2k0042_WYG_036-18b>¶
　　(凜於鬼神洋洋乎鼓舞羣動整齊六合制御八荒/攝伏庶慝俾夫涣者萃離者合强梁者沮狂詐者)¶
　　(息而如線之緒猶得維持於數十年而不壤者謂/非夷齊之諌太公之扶有以為之耶然首陽之卧)¶
　　(采薇之歌慷慨之士至今扼腕史遷亦謂其積仁/潔行深悲不得其所而有感於天地之報施其歎)¶
　　(息痛憾之意葢直浮於言外矣使其視先生之死/吾又不知其當何如以立言也然夷齊得夫子而)¶
　　(名益彰先生附夷齊而義益烈千百世而下猶凜/凜有生氣則先生之於夷齊均為不死者矣寧海)¶
　　(舊建祠於緱城里祀先生父子嘉靖丙申懷遠楊/君時季令兹邑謂緱城舊祠規制未惬無以昭示)¶
　　(前修興起後學遂進諸生楊天倫輩議毁卧龍山/三官祠改建請諸廵按御史張君景允其議几為)¶
　　(堂若干楹最外為牌門一其碑亭二則又在牌門/之外幾越月而工告成楊君與余同舉進士至是)¶
<pb:KR2k0042_WYG_036-19a>¶
　　(又同官留都且以余嘗知慈溪而與聞斯舉也因/屬為文勒諸石余敬次數語而繋以迎神送神之)¶
　　(歌歌曰坎其擊鼓卧龍之陽牲牷蕩滌蕭合馨香/神之來思英風載揚恍惚及交陟降在堂光騰烈)¶
　　(日凜肅嚴霜歌以迎神於豆於觴又歌曰紛再拜/兮廢徹趨蹌禮成焚瘞感激衷腸靈之往矣旋駕)¶
　　(洪茫於彼於此無體無方河嶽流/峙列宿寒芒歌以送神地久天長)¶
　　景御史大夫祠在聚寶山祀明景清萬厯間建¶
　　周忠節祠在學宫内祀明周是修名德以字行江¶
　　西太和人由明經官衡府紀善衡王建文母弟也¶
　　留翰林纂修國史燕兵入金川門具衣冠自經於¶
<pb:KR2k0042_WYG_036-19b>¶
　　尊經閣下¶
　　黄忠節祠在桃葉渡祀明侍中黄觀妻翁氏及其¶
　　二女又一在賽工橋東(附/)明焦竑記(侍中黄公死/靖難間其夫)¶
　　(人翁與二女及家屬十人併日死金陵今去之二/百年所矣乃有公鄉人施益臣者索而封且樹之)¶
　　(醵金為祠若干楹并貌公其中㑹宛陵徐公大任/以大光禄來攝京兆徐公廉直好義所在著聲與)¶
　　(余善聞之而忻然往拜焉薦蘋藻祠春秋勒為常/儀其於表章忠賢之典始備按公諱觀字瀾伯一)¶
　　(字尚賓池州貴池人也幼受學元翰林黄哻哻死/節於元公感奮以忠義自許洪武二十四年廷對)¶
　　(擢進士第一授修撰厯尚寶卿建文初遷禮部右/侍郎屬定官制増左右侍中員次尚書改公為侍)¶
<pb:KR2k0042_WYG_036-20a>¶
　　(中與方齊日見親用文皇索齊黄時公草制極陳/大義辭多指斥未幾公奉詔徵兵入援至安慶聞)¶
　　(金川門變痛哭謂人曰吾妻翁素有志節必不辱/招魂葬之江上是時有司果收翁及二女給配象)¶
　　(奴翁佯以釵釧付奴市酒殽以其間攜二女自沈/於水而家屬十人者隨之公旋至李陽河亦朝服)¶
　　(東向再拜投羅刹磯以死公初以侍中掌尚寳司/事而尹公直去公未遠乃已漫漶莫決乂實録載)¶
　　(翁死於通濟門河翁既給象奴今翁房政在通濟/門外當可信不疑傳聞夫人及二女屍順流而下)¶
　　(至今賽工橋相持而立顔面如生烏鳶類皆不敢/近或為具棺收之待朝命久而不報天順中池人)¶
　　(至京師柳林破棺猶有存者土人指示曰此黄狀/元妻女也乃相與虆梩而掩之余嘗與益臣輩枻)¶
　　(而問焉三四至其處髣髴低徊為之淒然者久之/野史翁訛為雍又為龔且言淮青橋為其死所後)¶
<pb:KR2k0042_WYG_036-20b>¶
　　(人弗加檢鏡輒即青溪姑廟以為祠其失遠矣賽/工橋乃夫人二女埋玉處因祠焉而并以祀公固)¶
　　(當嗟乎人生何常惟義之歸以彼炎隆重轑在勢/處顯而一旦身死名滅氷消火盡既巳坵墟灰燼)¶
　　(荆榛矣即今白楊悲風纍纍道傍者皆是也如夫/人者迄於今為樵夫牧䜿之所稱識仁人義士之)¶
　　(所欷歔厯久而不能忘豈非忠孝之性得於天者/無以異而興於感者不可遏歟余生其地而又幸)¶
　　(及知之不為之發潜揚媺何以示後公闔門之節/臣死其君婦死其夫女死其父母而臧獲輩死其)¶
　　(主光日月而振宇宙者不待余言乃徵之實録考/之父老之口其實蹟厯厯可證而至為妄庸者所)¶
　　(瞀亂此余生其地者之責也殆不可以不辨且喜/益臣矢力於下徐公振廢於上見好仁扶義者之)¶
　　(猶有人而於以甄陶世風羽/翼聖化也匪細於是為之記)¶
<pb:KR2k0042_WYG_036-21a>¶
　　王陽明祠在西華門大街祀明王守仁(附/)明焦竑¶
　　記(孔孟之學至近世而大明如日之中天非無目/者未嘗不知而仰之則陽明先生力也先生自)¶
　　(謂其學凡數變葢從萬死一生中得之是可以易/易言哉今先生之說盛行於世而尸祝之者幾遍)¶
　　(宇内獨金陵京師首善之地先生為太僕鴻臚卿/於此者且六年都人士沐浴膏澤者不少矣而顧)¶
　　(無専祠以祀之非缺事歟頃歲紹興周海門公以/符卿攝京兆士大夫摳衣問學者無虚日其所推)¶
　　(明闡繹率先生意也爰念居遊無所而瞻嚮&KR2935;從/乃擇髙敞燕閒之處而大葺之經體面勢不大變)¶
　　(徙而祠適成當是時京兆黄公繼至尤嘉公意而/相其所營於是斵削丹艧之飾煥然以富而士以)¶
　　(得學其中為樂相約而詣余請記易曰形而上其/者謂之道形而下者謂之器余觀先生之始也)¶
<pb:KR2k0042_WYG_036-21b>¶
　　(為慮深嘗示人以器而略於道俾守其矩矱而不/為深微之所眩然使終於此而已學者將苦其無)¶
　　(所從入而道隱矣乃遴一二俊乂時以上焉者開/之如所謂無善無惡者是已至今昧者未隱於心)¶
　　(而大以為先生病孔子不云乎我則異於是無可/無不可可不可者即善與惡之云也究且舉意必)¶
　　(固我而絶之則空洞之中纎微不立而何善惡之/可言乎無美者天下之真美也無善者天下之至)¶
　　(善也是非都捐泯絶無寄而變化兆焉此道之窽/係而名曰大本者也不此之求而呶呶然枝葉之)¶
　　(辨譬如執糟粕而棄醇醪惡足以與於道哉夫為/學而致道猶掘井而及泉泉之弗及即九仞何為)¶
　　(也先生起於學絶道廢之餘處困居常矢志必得/以彼磨礱鍛鍊如木生嵌巖奇蹇之隈欲透復縮)¶
　　(而非千霄摩雲則弗止宜乎明既晦而續不傳其/所成之偉如此也學者有志於先生之為人不可)¶
<pb:KR2k0042_WYG_036-22a>¶
　　(不求諸學有志於先生之學不可不求諸道茍其/以語上為諱而安於日用不知之民甚非先生之)¶
　　(意而亦非符卿所/望於諸君子者矣)¶
　　何廉直祠在富民坊祀明何遵正德時遵為工部¶
　　主事諌南巡杖死¶
　　耿天臺祠在清涼山祀明督學耿定向¶
　　倪公祠祀明兵部郎中倪涷上虞人轄船政涷奏¶
　　定船政載在船政新書衛所感恩立祠於朝天宫¶
　　卞將軍廟左¶
<pb:KR2k0042_WYG_036-22b>¶
國朝順治乙未衛弁欲變法總督馬國柱奏遵舊制民¶
　　德之并祀於祠¶
　　丁清惠祠在淮青橋東祀明尚書丁賓¶
　　羣公惠澤祠在善世橋祀明巡撫方廉等十人隆¶
　　慶初建¶
　　黄侯祠舊在秦淮上祀明府尹黄承元今移三山¶
　　門外¶
　　青溪小姑祠在金陵牐祀漢蔣子文妺¶
<pb:KR2k0042_WYG_036-23a>¶
　　張莊節祠在雨花臺祀明季死難左都督張可大¶
　　汪文毅祠在冶城西祀明死節檢討汪偉偉與妻¶
　　耿氏同日殉甲申之難¶
國朝順治八年¶
賜諡建祠¶
　　李文定祠在句容縣崇福寺内祀明大學士李春¶
　　芳句容舊無城郭嘉靖間數被倭寇春芳倡舉築¶
　　城邑人永賴¶
<pb:KR2k0042_WYG_036-23b>¶
　　劉公祠在溧水縣北三十五里祀唐劉太真¶
　　表忠祠在溧水縣治祀明尚書齊泰嘉靖中建¶
　　慕賢祠在江浦縣東北白馬寺左祀宋陸九淵明¶
　　陳獻章王守仁¶
　　定山祠在江浦縣南祀明莊□嘉靖間建¶
　　忠賢祠在六合縣治北祀唐康大尹宋名將韓世¶
　　忠岳飛明邑令歐陽得基都督楊能參議黄宏後¶
　　增元處士郭淵明按察使王𢎞知縣唐詔邑人張¶
<pb:KR2k0042_WYG_036-24a>¶
　　約¶
　　于清端祠在南門外長千里祀¶
國朝總督于成龍¶
　三國吳大帝蔣陵在上元縣鍾山之陽孫陵岡上步¶
　　皇后合葬於此宣太子登亦祔葬¶
　晉元帝建平陵　明帝武平陵　成帝興平陵皆在¶
　　上元縣雞籠山¶
　　康帝崇平陵在上元縣鍾山¶
<pb:KR2k0042_WYG_036-24b>¶
　　穆帝永平陵在上元縣幕府山¶
　　哀帝安平陵在上元縣雞籠山¶
　　簡文帝髙平陵¶
　　孝武帝隆平陵¶
　　安帝休平陵¶
　　恭帝沖平陵竝在上元縣鍾山西南¶
　南北朝宋武帝初寧陵在上元縣鍾山東南¶
　　文帝長寧陵在上元縣鍾山東南相近初寧陵袁¶
<pb:KR2k0042_WYG_036-25a>¶
　　皇后祔¶
　　明帝髙寧陵在上元縣幕府山陽¶
　　少帝陵在江寧縣南郊壇¶
　　孝武帝景寧陵在江寧縣巖山文穆皇后祔¶
　　孝武路太后修寧陵在江寧縣巖山孝武陵東南¶
　　前廢帝陵在江寧縣南郊壇西¶
　齊明宣沈太后陵在上元縣幕府山俗稱國婆嶺¶
　　文惠太子陵在上元縣查硎山夾石¶
<pb:KR2k0042_WYG_036-25b>¶
　　明欽劉皇后陵在上元縣淳化鎮北¶
　梁昭明太子安寧陵在上元縣夾石與齊文惠太子¶
　　陵相竝¶
　　文宣阮太后陵在江寧縣通望山¶
　　孝元帝陵在江寧按陳天嘉元年詔梁孝元遭罹¶
　　多難靈櫬播越朕曽經北面有異常倫遣使迎接¶
　　已次近路江寧既是舊塋宜即安卜車旗禮章悉¶
　　用梁典依魏葬漢獻帝故事¶
<pb:KR2k0042_WYG_036-26a>¶
　　陳髙祖萬安陵在上元縣城東三十五里崇里鄉石¶
　　　獸二尚存俗名石馬沖¶
　　　文帝永慶陵在上元縣雁門山北¶
　　明太祖孝陵在上元縣鍾山之陽與髙皇后合葬懿¶
　　　文太子祔焉¶
　國朝定鼎後置守陵太監二名兵四十名¶
聖祖仁皇帝南巡詣陵親祭竝書治隆唐宋四字勒碑¶
聖祖御製過明太祖陵有感詩(恭紀首卷/)¶
<pb:KR2k0042_WYG_036-26b>¶
　　周越王塚在句容縣大横山下王名翳周安王時薨¶
　　　左伯桃羊角哀墓在溧水縣南四十五里儀鳳鄉¶
　　　孔鎮南大驛路西二人俱戰國時燕人同入楚糧¶
　　　少伯桃并糧與哀入空樹中餓死哀至楚為上大¶
　　　夫言於王備禮葬之後伯桃見夢於哀哀開塜從¶
　　　伯桃死遂竝葬焉¶
　　　按戰國時楚自郢遷陳又自陳遷夀春二人自燕¶
　　　往楚不應渡江而南此處有墓誤也因舊志相仍¶
<pb:KR2k0042_WYG_036-27a>¶
　　姑存而辨之(附/)明徐良彥古義士左伯桃羊角哀¶
　　墓贊(羊角哀左伯桃為死友聞楚王賢往見之道/遇雨雪計不俱全乃併衣糧與角哀入樹中)¶
　　(死贊曰生則兩死死則一生含笑入樹何友非身/樹既摧殘墓亦滅没先生之神獨耀今昔仰止髙)¶
　　(風媿此隙末予立/貞珉匪捍樵牧)¶
　楚項羽墓在江浦縣烏江　按漢髙祖以魯公禮葬¶
　　羽於穀城事見史記此不當有墓因舊志相傳姑¶
　　存之¶
　漢司徒甄邯墓在𤣥武湖側劉宋張永開湖遇古塚¶
<pb:KR2k0042_WYG_036-27b>¶
　　得一銅斗有柄文帝以訪何承天曰此亡新威斗¶
　　三公亡者皆賜之一在塜内一在塜外後啟塜更¶
　　得一斗有石銘云大司徒甄邯之墓¶
　三國吳折衝將軍甘寧墓在上元縣直瀆山下¶
　　丞相張悌墓在江寧縣板橋西¶
　　仙翁葛元墓在句容縣西南一里¶
　晉荆州都督山簡墓在上元縣覆舟山之陰樂遊苑¶
　　内¶
<pb:KR2k0042_WYG_036-28a>¶
　　驃騎將軍温嶠墓初葬豫章朝廷追思之為造大¶
　　墓還葬上元縣幕府山陽¶
　　尚書令卞壼墓在上元縣朝天宫西二子眕盱祔¶
　　葬義熙間盜伐其墓壼鬢鬚蒼白面如生手拳爪¶
　　達於手背安帝賜錢修之¶
　　丞相王導墓在上元縣幕府山西對石灰山¶
　　祭酒顏含墓在上元縣靖安里曾孫延之銘十四¶
　　代孫真卿重書立石¶
<pb:KR2k0042_WYG_036-28b>¶
　　寧朔將軍竺瑶墓在張陣湖有二碑¶
　　司空陸玩墓在上元縣雞籠山給兵千人置守塜¶
　　七十家子尚書令納亦葬此山一云葬吳縣雞籠¶
　　山¶
　　丹陽尹劉惔墓在江寧縣七世孫顯仕梁為平西¶
　　府諮議叅軍亦祔焉¶
　　丞相謝安墓在江寧縣南梅岡¶
　　長史王濛墓在江寧縣髙亭湖側¶
<pb:KR2k0042_WYG_036-29a>¶
　　洗馬衛玠墓在江寧縣新亭東¶
　　句漏令葛洪墓在句容縣¶
　　驃騎將軍紀瞻墓在句容縣東南二十五里¶
　南北朝宋臨川郡守謝靈運墓在上元縣本業寺南¶
　　唐保大中孫憙嘗建碑¶
　　冥漠君墓彭城王義康修東府城得古塜改葬東¶
　　岡命謝惠連為文祭之不知其名遂立此號¶
　　法曹叅軍謝惠連墓在上元縣宣義鄉與本業寺¶
<pb:KR2k0042_WYG_036-29b>¶
　　相近¶
　　雍州刺史宗慤墓在石泉里¶
　　尚書僕射劉穆之墓在江寧縣元嘉二十五年車¶
　　駕經穆之墓詔致祭¶
　　徐州刺史吉翰墓在江寧縣吉山¶
　齊海陵王昭文墓沈括筆談云慶厯中金陵人得方¶
　　石視之乃知齊海陵王墓謝朓撰誌銘竝書¶
　　居士明僧紹墓在府東北攝山¶
<pb:KR2k0042_WYG_036-30a>¶
　　尚書令柳世隆墓在上元縣倪塘世隆曉術數於¶
　　倪塘創墓每往常坐一處及卒墓工圖墓正取其¶
　　坐處焉¶
　　彭城郡丞劉瓛墓在上元縣青龍山¶
　　豫章王嶷墓　竞陵王子良墓竝在江寧縣金牛¶
　　山¶
　梁吳平侯景墓在上元縣花林寺¶
　　始興王憺墓在縣黄城村　臨川王宏墓在縣北¶
<pb:KR2k0042_WYG_036-30b>¶
　　城鄉安成王秀墓在上元縣甘家巷¶
　　建安侯正立墓在上元縣淳化鎮西¶
　　司徒王僧辯墓在上元縣方山東南僧辯為陳髙¶
　　祖所害父子七人同瘞一穴宣帝天嘉中故吏衛¶
　　卿許亨請以家財造墓葬之¶
　　豫州刺史裴邃墓在上元縣光宅寺西梁大同初¶
　　旱蝗松柏盡彫邃墓如舊當時異之¶
　　南康王績墓在句容縣西北二十五里¶
<pb:KR2k0042_WYG_036-31a>¶
　　諸王侍讀陶𢎞景墓在句容縣東南雷平山¶
　陳貴妃張麗華墓在府城西南賞心亭側¶
　　尚書僕射周𢎞正墓在句容縣東三十五里¶
　唐顏尚書墓在句容縣後顏村舊謂真卿墓非也考¶
　　魯公上世多葬金陵延之子竣等皆厯尚書¶
　　侍郎劉太真墓在溧水縣北三十五里¶
　　雙女墳在溧水縣南舊招賢館側唐溧水尉崔致¶
　　遠憩招賢館中為詩弔此墳因感夢知二女乃宣¶
<pb:KR2k0042_WYG_036-31b>¶
　　城張氏天寶六年同葬此¶
　　貞晦先生陳融墓在六合縣堂邑鄉¶
　南唐平章事張居詠墓在江寧縣金陵鄉¶
　　中書侍郎韓熙載墓在江寧縣梅岡¶
　　散騎常侍徐鉉墓在句容縣政仁鄉¶
　　慶王𢎞茂墓在髙淳縣南十里𢎞茂元宗第二子¶
　　也¶
　宋員外郎王益墓在上元縣鍾山益安石之父曾鞏¶
<pb:KR2k0042_WYG_036-32a>¶
　　有墓銘¶
　　司空王安石墓在上元縣鍾山半山寺後弟秘閣¶
　　校理安國右丞安禮墓竝在江寧¶
　　太子賓客謝濤墓在上元縣土山¶
　　侍郎葉祖洽墓在上元縣雁門山¶
　　都統制王德墓在觀音門外傅雱撰碑¶
　　待制張孝祥墓在上元縣城東北清果寺側孝祥¶
　　僑寓建康卒葬於此¶
<pb:KR2k0042_WYG_036-32b>¶
　　節度使王瑋墓在上元縣棠梨山¶
　　團練使盛新墓在上元縣武岡山¶
　　節度使王鑑墓在上元縣竺山¶
　　贈節度使李邈墓在上元縣青龍山邈臨江人知¶
　　真定府金兵破城不屈而死¶
　　通判楊邦乂墓在江寧縣聚寶門外紹興中游九¶
　　言撰碑¶
　　防禦使張保墓在江寧縣松林莊¶
<pb:KR2k0042_WYG_036-33a>¶
　　待制李琮墓在江寧縣板橋西龍口山¶
　　通判秦鉅墓在江寧縣移忠寺側子浚瀈竝祔¶
　　先儒尹起莘墓在江寧縣印塘村¶
　　叅政魏良臣墓在溧水縣西南九十里¶
　　尚書俞㮚墓在溧水縣西琛山十五里¶
　明中山王徐達墓在上元縣鍾山之陰¶
　　開平王常遇春墓　岐陽王李文忠墓　東甌王¶
　　湯和墓竝在上元縣鍾山¶
<pb:KR2k0042_WYG_036-33b>¶
　　蘄國公康茂才墓在上元縣幕府山¶
　　東丘郡侯花雲墓在上元縣南五十里水橋洪武¶
　　七年以衣冠與夫人郜氏合葬宋濓為墓碑¶
　　江國公吳良墓　海國公吳貞墓竝在上元縣鍾¶
　　山¶
　　滕國公顧時墓　安陸侯吳復墓竝在上元縣鍾¶
　　山¶
　　許國公王志墓　芮國公楊璟墓竝在上元縣鍾¶
<pb:KR2k0042_WYG_036-34a>¶
　　山¶
　　汝南侯梅思祖墓竝在上元縣鍾山¶
　　靜誠先生陳遇墓在上元縣鍾山¶
　　太常寺卿吕本墓在上元縣鍾山¶
　　都御史丁璿墓在上元縣崇禮鄉¶
　　尚書王敞墓在上元縣土山¶
　　都御史金澤墓在上元縣鍾山岡¶
　　尚書梁材墓在上元縣白山¶
<pb:KR2k0042_WYG_036-34b>¶
　　尚書顧璘墓在上元縣彭城山¶
　　侍郎李喬墓在上元縣黄練岡¶
　　都督張可大墓在上元縣侯家塘¶
　　太僕卿方大美墓在上元縣邵村¶
　　監丞黄居中墓在上元縣官山¶
　　張賢妃墓在江寧縣牛首山東髙帝妃荆憲王之¶
　　母諡恭靖順妃¶
　　李順妃墓在江寧縣吉山東北亦髙帝妃¶
<pb:KR2k0042_WYG_036-35a>¶
　　韓憲王松墓在江寧縣安德鄉髙帝第二十子俗¶
　　呼韓府山¶
　　駙馬梅殷墓在江寧縣牛首山殷汝南侯思祖從¶
　　子尚寧國公主恭謹有謀能騎射為總兵官鎮守¶
　　淮南靖難兵起殷悉心防禦使人招之割其耳鼻¶
　　令之報命及成祖即位召至京永樂三年為都督¶
　　譚深指揮趙曦所誣害殷自投水死有麾下口外¶
　　人瓦剌輝發其事成祖特命斬二人輝即自經死¶
<pb:KR2k0042_WYG_036-35b>¶
　　葬殷墓側¶
　　駙馬李祺墓在江寧縣祝釐寺西南尚臨安公主¶
　　永樂初不朝賜死江浦後合葬於此¶
　　駙馬胡觀墓在江寧縣牛首山下尚南康公主靖¶
　　難兵起距戰死¶
　　駙馬張麟墓在江寧縣七里鋪東尚福清公主¶
　　駙馬尹清墓在江寧縣雨花臺南尚含山公主¶
　　駙馬謝達墓在江寧縣安德鄉尚汝陽公主¶
<pb:KR2k0042_WYG_036-36a>¶
　　駙馬沐昕墓在江寧縣泰北鄉尚常寧公主¶
　　寧河王鄧愈墓在江寧縣西山之原¶
　　黔寧王沐英墓在江寧縣長泰北鄉¶
　　虢國公俞通海墓在江寧縣聚寶山¶
　　越國公胡大海墓在江寧縣城南十五里¶
　　梁國公趙德勝墓在江寧縣烏石岡¶
　　郢國公馮國用墓在江寧縣鳳西鄉¶
　　陜國公郭子興墓在江寧縣聚寶山¶
<pb:KR2k0042_WYG_036-36b>¶
　　營國公郭英墓在江寧縣聚寶山¶
　　沂國公金朝興墓在江寧縣太平門外¶
　　當塗縣男王愷墓在江寧縣雨花臺側¶
　　夏國公顧成墓在江寧縣安德門外普化寺北¶
　　蔡國公徐忠墓在江寧縣城南十五里¶
　　鄆國公宋晟墓在江寧縣聚寶門外¶
　　平江侯陳瑄墓在江寧縣大山之原¶
　　安遠侯柳升墓在江寧縣安德鄉¶
<pb:KR2k0042_WYG_036-37a>¶
　　隆平侯張信墓在江寧縣朱門山¶
　　忻城伯趙彞墓在江寧縣鳳臺門東¶
　　瑞安侯王源墓在江寧縣聚寶門外鳳臺街¶
　　豐城侯李彬墓在江寧縣吉山東南¶
　　尚書唐鐸墓在江寧縣南十五里鐸鳳陽人賜葬¶
　　於此¶
　　總制孫炎墓在江寧縣聚寶山¶
　　太常卿杜安道墓在江寧縣安德街東¶
<pb:KR2k0042_WYG_036-37b>¶
　　贈髙陽郡侯韓成墓在江寧縣吉山¶
　　文學博士方孝孺墓在江寧縣聚寶山側孝孺磔¶
　　死都督廖鏞拾遺骸葬之見鄭曉吾學編或云其¶
　　門人王稌輩收葬或云土人竊葬萬厯十九年禮¶
　　部主事汪應蛟湯顯祖為文立石表其墓尚書王¶
　　𢎞誨趙用賢䜿坊祠祀之三十三年處士徐鯨復¶
　　捐資修墓¶
　　浡泥國王墓在江寧縣石子岡永樂中來朝卒賜¶
<pb:KR2k0042_WYG_036-38a>¶
　　葬於此¶
　　太常卿康爵墓在江寧縣新亭南¶
　　學士張益墓在江寧縣鳳西鄉西庫村¶
　　尚書周瑄墓在江寧縣安德鄉¶
　　太醫院使蔣用文墓在江寧縣鳳西鄉塘下山¶
　　尚書童軒墓在江寧縣鳳臺岡¶
　　尚書倪謙墓在江寧縣新亭鄉¶
　　尚書倪岳墓在江寧縣新亭鄉堽墓村¶
<pb:KR2k0042_WYG_036-38b>¶
　　尚書唐瑄墓在江寧縣唐家山¶
　　都御史張琮墓在江寧縣鳳西鄉¶
　　尚書王以旂墓在江寧縣白山¶
　　侍郎俞綱墓在江寧縣聚寶門外禾山南¶
　　尚書翟瑄墓在江寧縣新亭鄉¶
　　尚書吳文度墓在江寧縣石子岡¶
　　都御史陳鎬墓在江寧縣鳳西鄉¶
　　太僕卿陳沂墓在江寧縣安德門外岔山口¶
<pb:KR2k0042_WYG_036-39a>¶
　　副使顧&KR1671;墓　郎中王鑾墓竝在江寧縣石子岡¶
　　太僕少卿王韋墓在江寧縣吉山¶
　　給事中魯昂墓在江寧縣耿澗村¶
　　僉事徐完墓在江寧縣小留山¶
　　布政吳彥華墓在江寧縣新亭鄉¶
　　孝子龍景華墓在江寧縣鳳西鄉¶
　　御史沈越墓在江寧縣石子岡¶
　　侍郎吳自新墓在江寧縣銅山鄉¶
<pb:KR2k0042_WYG_036-39b>¶
　　副使顧國輔墓在江寧縣女山¶
　　太常卿許穀墓在江寧縣安德門外¶
　　修撰焦竑墓在江寧縣皮家庫¶
　　侍郎顧起元墓在江寧縣雲臺山¶
　　侍郎朱之蕃墓在江寧縣牛首山前¶
　　大學士程國祥墓在江寧縣安德門外北山¶
　　檢討汪偉墓在江寧縣射烏山妻耿氏祔¶
　　督學僉事王芝瑞墓在江寧縣仙鶴觀側¶
<pb:KR2k0042_WYG_036-40a>¶
　　侍郎殷邁墓在江寧縣湖堰村¶
　　諸生楊希淳墓在江寧縣牛首山¶
　　尚書曹莪墓在句容縣箭塘山¶
　　知府李茂功墓在句容縣西門外大墅村¶
　　尚書李思誠墓在句容縣張王廟東¶
　　太僕寺卿張諫墓在句容縣福胙鄉¶
　　尚書齊泰墓在溧水縣青絲洞¶
　　郎中莊㫤墓在江浦縣定山¶
<pb:KR2k0042_WYG_036-40b>¶
　　昌平伯楊洪墓在六合縣竹鎮¶
　　太常少卿黄宏墓在六合縣靈巖山¶
　　大學士熊賜履墓在江寧縣聚寶門外賜履孝感¶
　　人¶
　　尚書王𢎞祚墓在句容縣茅山𢎞祚雲南人¶
　　侍郎李敬墓在六合縣龍山¶
　　副使徐必遠墓在江寧縣建業鄉¶
　江南通志卷三十七¶
