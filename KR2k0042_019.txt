# -*- mode: mandoku-view; -*-
#+TITLE: 江南通志
#+DATE: 2015-08-24 22:41:06.701571
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷十九
<pb:KR2k0042_WYG_019-1a>¶
欽定四庫全書¶
　江南通志卷十九¶
　　輿地志¶
　　　風俗¶
　　江南本勾呉舊俗左思所謂率土論都獨端委所¶
　　彰髙節所興者也漢書地理志以為東海淮泗之¶
　　間屬魯沛楚山陽屬宋其民有聖人之教化近先¶
　　王之遺風又以為呉粤與楚接比數相并兼其俗¶
<pb:KR2k0042_WYG_019-1b>¶
　　略同蓋其文辭之失巧與啙窳不求積聚者自古¶
　　已然然風俗者教化之所移易非獨其水土之性¶
　　殊氣習之所尚不同也我¶
朝覃敷文徳久道化成漸摩以仁義節和以禮樂則呉¶
　　中君子尚禮庸庶敦厖風俗澄清而道教隆洽史¶
　　冊所傳聞者庶幾徵信於今兹矣¶
　　江寧府¶
　　君子勤禮恭謹小人盡力耕殖(祥符/圖經)其人士習王¶
<pb:KR2k0042_WYG_019-2a>¶
　　謝之遺風以文章取功名者甚衆(沈立金/陵記)南方水¶
　　土柔和其音清舉(顔介/之)永嘉之後衣冠萃止文藝¶
　　儒術於斯為盛(通/典)俗英且毅士清以邁地大而才¶
　　傑(宋楊/萬里)風流文物冠暎古今(汪/藻)建業自六代為都¶
　　邑民物浩繁人材輩出實士林之淵藪(楊/演)山川渾¶
　　深土壤平厚華而不佻淳而不俚(戚氏/志)生人之性¶
　　亢朗冲融重義而薄利風俗之美喜藝文而厭凡¶
　　鄙　鄉鄰婚喪貧乏者互相佽助成之　金陵文¶
<pb:KR2k0042_WYG_019-2b>¶
　　獻之邦以故寰宇推為奥區士林重其清議彈射¶
　　臧否剖析毫釐擘肌分理者至今猶然(俱舊/志)¶
　　蘇州府¶
　　因士類顯名於歴代而人尚文因僧徒倡法於羣¶
　　山而人尚佛(漢第五/倫𫝊)泰伯遜天下季札辭通國徳¶
　　之所化者逺矣更歴漢晉以來風俗清美俗多祠¶
　　宇(舊圖/經志)山澤多藏育風土清且嘉泰伯導仁風仲¶
　　雍揚其波(晉陸/機詩)郊無曠土多勤少儉(呉郡/志)君子尚¶
<pb:KR2k0042_WYG_019-3a>¶
　　禮庸庶淳厖(隋/書)當趙宋時俗益丕變有胡安定范¶
　　文正之遺風焉及後禮義漸摩而前輩名徳以身¶
　　率先又皆以文章振動今後生文詞動師古昔而¶
　　不梏於専經之陋矜名節重清議下至布衣韋帶¶
　　之士皆能摛章染墨其俗甚美惟夫奢侈之習未¶
　　能盡革(舊/志)¶
　　松江府¶
　　文物衣冠蔚為東南之望經學詞章以至書翰咸¶
<pb:KR2k0042_WYG_019-3b>¶
　　有師法(府/志)呉中族姓之盛自東漢以來有聞於世¶
　　逮魏晉而後彬彬輩出左太冲所謂髙門鼎貴魁¶
　　岸豪傑虞魏之昆顧陸之裔居於華亭者為最著¶
　　故士奢於學民興於仁(宋魏了/翁記)儒官翼翼不異鄒¶
　　魯(元趙/孟頫)四方名流彚萃於此薰陶漸染之功為多¶
　　(何良/俊)負海枕江水環山拱自成一都會民生其間¶
　　多秀而敏其習尚亦各有所宗以至田野小民皆¶
　　知以教子孫讀書為事　土膏沃饒風俗淳秀(俱/舊)¶
<pb:KR2k0042_WYG_019-4a>¶
　　(志/)¶
　　常州府¶
　　人性佶直黎庶淳遜敏於習文疎於用武(寰宇/記)建¶
　　自泰伯宣於延陵髙節所興由克遜以立風俗(左/思)¶
　　(賦/)頴異之材挺生此邦(風俗/記)地偏俗儉(宋蘇軾/卜居說)縣¶
　　人學子知所向慕(朱子宜/興學記)能振頽風以激衰俗非¶
　　好賢樂善未易能爾(府/志)人秀而文(葛邲貢/院記)不事浮¶
　　華少為商賈耕稼自給士尚儒術縉紳代不乏人¶
<pb:KR2k0042_WYG_019-4b>¶
　　男子不逺遊女子不交易士夫不衣文繡不乘輿¶
　　馬俗多尚吟咏(舊/志)士大夫皆知繩趨尺步納身軌¶
　　物以為士民標準(宜興/志)¶
　　鎮江府¶
　　本泰伯之化有謙讓之風(舊圖/經)其禮遜謙謹婚嫁¶
　　喪葬雜用周漢之禮(寰宇/記)士大夫崇靜退貴氣節¶
　　民庶循禮樂業而不好競(嘉定/志)人性柔慧尚浮屠¶
　　而少積聚(宋/志)土風質而厚士風淳而直(咸淳/志)士習¶
<pb:KR2k0042_WYG_019-5a>¶
　　詩書敦簡素民閑故土力耕稼而不急工商之利¶
　　嗇於自奉婦人恥出門戸(金壇/志)京口為舟車絡繹¶
　　之衝四方商賈羣萃而錯處轉移百物以通有無¶
　　(舊/志)¶
　　淮安府¶
　　人多輕剽士任氣節(隋書/志)重禮教崇信義闤市或¶
　　雜澆偽至於農甿顓固極矣(地理/志)士勤學問民務¶
　　農商有淳厚之風禮讓之俗(中都/志)書軌新邦英雄¶
<pb:KR2k0042_WYG_019-5b>¶
　　舊里(宋蘇軾淮/隂廟碑)漸漬聖化綽有餘風(圖/冊)喜學問從¶
　　教化雖兵革之餘猶有是心(元/志)淮安之俗淳實尚¶
　　義勇悍習戰(舊/志)地大物衆細民棄本務末豪右亦¶
　　頗崇華黜素(南畿/志)土沃生蕃河患豐歉不常(安東/志)¶
　　揚州府¶
　　土俗輕揚(孔氏/六帖)流寓無定憩(梁栁/世隆)揚州之俗號為¶
　　繁侈(元和/志)地分淮海風氣清淑俗務儒雅士興文¶
　　藝(明王與/學記)俗尚侈靡其士多明秀俊偉(彭時/學記)俗從¶
<pb:KR2k0042_WYG_019-6a>¶
　　約而易化士循理而多文　海陵之民惟事耕漁¶
　　性多樸野(俱郡/志)土髙而廣於水俗廓而勤於稼(髙/郵)¶
　　(題名/記)¶
　　徐州府¶
　　徐方鄒魯舊國漢興猶有餘風(杜氏/通典)人頗鷙悍其¶
　　士子挾任節氣好尚賓游蓋楚風焉(隋書/志)霸者之¶
　　餘以武為俗(宋陳師/道學記)蕭風俗渾厚多智慮務農生¶
　　財(晁端/中)沛地鄰鄒魯務稼穡尚禮義(沛縣/志)沛以勇¶
<pb:KR2k0042_WYG_019-6b>¶
　　宕為俗(李蔚美/政記)碭邑之學弦歌方盛(元大成/殿記)豐熟¶
　　可抵三州民事農桑樂輸賦役而其俗亦淳(豐縣/志)¶
　　俗多楚音樸直舒徐(地理/志)風俗髙邁迥出等倫(舊/圖)¶
　　(經/)士愿民樸重亷恥崇信義(邳州/志)¶
　　太倉州¶
　　正統以後太倉始立學校仕進者輩出文物漸盛¶
　　於前(明陸/容)太倉氣習風類耿拔自樹財賦攸出政¶
　　重農官(周鳳/岐)𢎞治以後竟名大邦峻城深池文學¶
<pb:KR2k0042_WYG_019-7a>¶
　　顯於天下(張/溥)俗尚氣節好清議少不檢即私相非¶
　　笑且安土不好逺遊無故未嘗適百里縱商游不¶
　　至經歲(舊/志)嘉定風氣沉厚其君子務讀書行義以¶
　　古人為師(王/衡)崇明越在海表其土風古其性勍其¶
　　人馴擾(舊/志)¶
　　海州¶
　　海州古郯子國也孔子嘗遊焉其地密邇鄒魯昔¶
　　為東海郡號稱多材(海州/志)贛僻在海隅人性顓樸¶
<pb:KR2k0042_WYG_019-7b>¶
　　無機利之習(明王/典)閭閻殷富人物焜煌山川草木¶
　　潤媚而韶秀淮平以北稱美土焉(董/杏)沭漢之厚邱¶
　　治居淮朔壤接東省有洙泗之遺風家詩書而户¶
　　禮樂弦歌之聲不絶於閭巷草野忠孝節義時見¶
　　於愚夫愚婦(沭陽/志)¶
　　通州¶
　　文采風流衣被到今稱為淮南書院(舊/志)魚鹽之利¶
　　商賈多集弦歌之聲章甫亦衆(宋學/記)通阻江濱海¶
<pb:KR2k0042_WYG_019-8a>¶
　　盜稀訟簡(通州/志)如臯水土清淑自胡安定以經學¶
　　倡率東南閭巷秀民皆知向學弦誦之風於今為¶
　　盛(如臯/志)¶
　　安慶府¶
　　江南之氣躁勁厥性輕揚(晉/書)同安郡人性剛强風¶
　　氣果決其舊風然也自平陳後俗尚淳質好儉約¶
　　喪祀婚姻率漸於禮(隋/書)土壤膏沃人性輕揚善商¶
　　賈廛里饒富(宋/史)風俗清美天性忠義　荆楚饒勁¶
<pb:KR2k0042_WYG_019-8b>¶
　　士吳越多秀民皖介兩服之間沉潛髙明蓋兼具¶
　　矣(俱舊/志)安慶人物忠敢不媿於古懷寧易桐城逹¶
　　望江慤灊山毅太湖諍宿松直大抵江北風氣近¶
　　厚故其習尚多類中州(明胡/纘宗)六皖山川美贍弦誦¶
　　力本其禮教信義聞之熟矣(安慶/志)¶
　　徽州府¶
　　地雜甌駱性剛强君子務為奇行髙節而羞不義¶
　　異才間出(朱子/文集)自昔多以材力保捍鄉土其後寖¶
<pb:KR2k0042_WYG_019-9a>¶
　　有文士山限壤隔民不染他俗勤於山伐能寒暑¶
　　惡衣食(淳熙/志)新安為文公闕里後先相望斯文盛¶
　　昌(明授朱升/學士制)山居十之五民鮮田疇以貨殖為恒¶
　　產善識低昻時取予以故賈之所入視旁郡倍厚¶
　　其家居也為儉嗇而務蓄積女人尤號能儉大都¶
　　務為貞潔雖妾媵女厮之徒亦以流合為恥故李¶
　　維貞曰歙女流之鄒魯也　冠冕之倫多尚氣節¶
　　矜取予有唐風瞿瞿之意其髙者杜門却軌自偶¶
<pb:KR2k0042_WYG_019-9b>¶
　　古人監司守相莫能識其面(俱舊/志)¶
　　寧國府¶
　　火耕水耨民食魚稻以漁獵山伐為業飲食還給¶
　　不憂凍餓亦亡千金之家(漢書地/理志)川澤沃衍有海¶
　　陸之饒其人君子尚禮庸庶敦厖故風俗澄清而¶
　　道教隆洽亦其風氣所尚也(隋地/理志)舟車繁會風俗¶
　　和柔(唐尉遲/樞記)宣州故秦鄣郡地阻以重山緣以大¶
　　江其俗佻而侈其人勁而悍有裴公耀卿者為刺¶
<pb:KR2k0042_WYG_019-10a>¶
　　史端本重學宣人始服化矣(陳簡甫開/元良吏記)地廣而僻¶
　　人質而文(元/志)所產多材故秀民悅詩書好禮義閭¶
　　巷田塘之氓悉有以自資而無慕於外(舊/志)¶
　　池州府¶
　　民淳氣和衆貨畢給雖人物稠夥而有訟不嚚雖¶
　　租賦浩穰而聞令必集(宋盛/約記)人性便利喜動經生¶
　　學士文雅彬彬　以漁獵為業(俱秋/浦志)冠婚喪祭互¶
　　相周恤(石埭/志)剛柔既殊雅俗亦分人志懷刑衣冠¶
<pb:KR2k0042_WYG_019-10b>¶
　　濟濟　人性機敏往哲熙熙　大槩士夫崇恬退¶
　　尚氣節婦女親蠶織工紡績土著之民憚逺行不¶
　　事貿遷甘心貧窶以故六邑利權半歸寄客百家¶
　　末藝盡出遊民(俱舊/志)¶
　　太平府¶
　　火耕水耨民食魚稻蠃蛤故呰窳偷生而無積聚¶
　　(漢地/理志)當塗井邑雖疎而開豁物產豐懿(宋張舜民/南征錄)¶
　　姑孰本江東道院民淳不澆(洪邁貢/院記)其民渾然太¶
<pb:KR2k0042_WYG_019-11a>¶
　　樸帷土物是愛故能臧厥心惟本業是崇是以無¶
　　末作(呉/淵)蕪湖附河距麓舟車之多貨殖之富衣冠¶
　　文物之盛殆與州郡埓(元黄/禮)質而不華儉而不侈¶
　　務耕讀之業絶淫博之風(祝鑾/記)地既分則風俗異¶
　　詎可以輕揚目之(劉子澄太/平圖經)¶
　　廬州府¶
　　人物語音風土明茂皆勝淮左其性躁勁風氣果¶
　　決(隋書地/理志)風俗淳樸事耕桑崇儉重名務學賢才¶
<pb:KR2k0042_WYG_019-11b>¶
　　彚興(舊圖/經)其民質直而無二心(舊/志)人物清修苦節¶
　　廉介忠義(黄宗/載記)自昔其民質樸不好爭訟而風俗¶
　　淳美(王志/英序)衣冠文物之懿視昔有加生民爼豆婚¶
　　嫁於桑梓間弦誦之聲接於四境(朱鏞/序)山川髙深¶
　　風氣完密有中州質愿之美(元虞/集記)其俗樸茂剛健¶
　　而少文其民勤力稼穡而多殷富(王章/記)土厚水深¶
　　士生其間剛勁篤實足以任重(楊博/記)俗尚淳質好¶
　　儉約喪祀婚姻率及於禮(廬江/古志)人性淳厚好學務¶
<pb:KR2k0042_WYG_019-12a>¶
　　本畏犯法而少鬬訟無吳楚勁悍之風(無為/圖䇿)¶
　　鳳陽府¶
　　鳳陽性率真直其食秔稻其衣絁布(寰宇/記)淮南著¶
　　美風流所被文詞並興　在城務商在野勤嗇無¶
　　告訐之風(俱濠/梁志)鍾離風俗號稱近古(鳳陽/志)俗慕學¶
　　問才產文武(方輿/勝覽)務儉勤農知慕孝行(夀州/圖經)土俗¶
　　儉樸民生淳厚力農務本逐末者少鄉里無鬭爭¶
　　之習彬彬然有古之遺風(臨淮/記)宿地闢民聚風俗¶
<pb:KR2k0042_WYG_019-12b>¶
　　淳美(宋應奎進/士題名記)¶
　　潁州府¶
　　汝南之别皆急疾有氣勢(漢書地/理志)舊傳其俗傲蕩¶
　　今則好尚稼穡重於禮文其風皆變於古(隋書/志)民¶
　　性安舒多衣冠舊族土地褊薄迫於營養洛俗然¶
　　也汝隂在二京之交頗同於洛邑(宋史/志)民淳訟簡¶
　　而物產美土厚水甘而風氣和(歐陽修思/潁詩序)里巷敦¶
　　扶持之教男女别飲食之筵(元史/志)汝潁人率性真¶
<pb:KR2k0042_WYG_019-13a>¶
　　直賤商務農(寰宇/記)尚氣安愚(風土/記)汝潁固多奇士¶
　　(賁嵩/論)風俗清麗人備文武(舊/志)平原曠野土壤饒沃¶
　　水陸四通五逹而無崇山峻谷之險阻(舊/志)仁厚之¶
　　俗勤農事惡衣服人皆忠義本於張巡許遠之表¶
　　率(亳州/志)人性質樸惟務農桑今則工商交作詞訟¶
　　簡少俗尚禮義視昔為盛(異聞/集)¶
　　滁州¶
　　地僻訟簡其俗安閒(宋章衡醉/翁亭記)滁介於江淮之間¶
<pb:KR2k0042_WYG_019-13b>¶
　　舟車商賈四方賓客之所不至民生不見外事而¶
　　安於畎畝衣食(歐陽修豐/樂亭記)習尚勤儉専力農桑(郡/志)¶
　　雖風俗淳厚而尚氣節易以徳化難以力服(吕元/中紫)¶
　　(微泉/記)¶
　　和州¶
　　楚越之地飯稻羮魚不待賈而足地勢饒食無饑¶
　　饉之患以故呰窳偷生無積聚而多貧(史/記)歴陽人¶
　　性躁勁風氣果決自平陳之後俗頗尚淳質好儉¶
<pb:KR2k0042_WYG_019-14a>¶
　　約(隋/志)女工尚堅全男工尚墾闢市無蚩眩工無彫¶
　　彤無遊人異物以遷其志(唐劉禹/錫記)四民各安其業¶
　　而儒雅之風尤甚(和州/志)¶
　　廣徳州¶
　　民力於南畝不務商賈(漢地/理志)民淳事簡號江東道¶
　　院(南畿/志)人性直好義君子業儒術而尚質樸小人¶
　　崇節儉而務農桑婦女不出戸閣富貴不服羅綺¶
　　(宋曽/鞏志)境大壤沃食貨富穰(曽鞏鼓/角樓記)¶
<pb:KR2k0042_WYG_019-14b>¶
　　六安州¶
　　舒六之貢利盡荆楚(晉伏滔/正淮論)淮右名州沃野千里¶
　　(明朱/子奢)民力田疾作輸納以時庶幾家給人足(舊/志)六¶
　　地介南北剛柔適中文業武功彪炳史冊　民勤¶
　　耕稼士崇氣節皆以禮讓相先無復嚚訟(俱六/安志)¶
　　泗州¶
　　地接齊魯民尚淳樸以信義為先與洙泗通源雍¶
　　容揖讓有古君子風(舊/志)泗人性舒緩樸直城市之¶
<pb:KR2k0042_WYG_019-15a>¶
　　民不為商鄉落之民鮮識字士習文雅清恬愿慤¶
　　學校畏清議仕宦顧名節(泗州/志)盱眙自古稱為壯¶
　　縣民强勁易馴以義(元掲/徯斯)天長民樸而愿士質而¶
　　文(龍侍/御記)¶
　¶
　¶
　¶
　¶
<pb:KR2k0042_WYG_019-15b>¶
　¶
　¶
　¶
　¶
　¶
　¶
　¶
　江南通志卷十九¶
