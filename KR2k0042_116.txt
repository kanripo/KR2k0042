# -*- mode: mandoku-view; -*-
#+TITLE: 江南通志
#+DATE: 2015-08-24 22:41:09.350551
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷一百十七
<pb:KR2k0042_WYG_116-1a>¶
欽定四庫全書¶
　江南通志卷一百十七¶
　　職官志¶
　　名宦(六/)　(池太廬鳳四府/)¶
　　　池州府¶
　唐韋仲堪字權輿令青陽豈弟而民從(南畿志/)¶
　　李芃字茂初趙州人李勉觀察江西表芃為判官¶
　　永泰初宣饒劇賊方清等截江刧商旅支黨盤結¶
<pb:KR2k0042_WYG_116-1b>¶
　　芃請以秋浦置州扼衿要使不得合從勉是其計¶
　　奏以宣之秋浦青陽饒之至德置池州即詔芃行¶
　　州事(唐書本傳/)¶
　　蕭復字履初池州刺史有治行(唐書本傳/)¶
　　張嚴建中初池州刺史因公坐法免苦節立身直¶
　　躬激俗㢘潔惠愛特異常流(李冉舉嚴自代疏/)¶
　　孫愿貞元後三任池州刺史積漸所致民濡澤焉¶
　　(南畿志/)¶
<pb:KR2k0042_WYG_116-2a>¶
　　李方元字景業刺池州勾檢戸籍所以差量徭賦¶
　　者皆有科品章程吏不得私嘗曰沈約年八十手¶
　　寫簿書蓋為此(唐書李遜傳/)¶
　　杜牧字牧之萬年人㑹昌中刺池州牧之剛直有¶
　　竒節不為齪齪小謹論列大事指陳利病尤切(南/畿)¶
　　(志/)¶
　　竇潏乾符六年刺池州黄巢亂後百姓死徙城邑¶
　　為墟潏檢訪鄉籍安集流亡築城浚濠立廨舍(竇/潏)¶
<pb:KR2k0042_WYG_116-2b>¶
　　(重建大㕔壁記/)¶
　　陶雅合肥人池州團練使時諸州多貪暴獨雅寛¶
　　厚得民(舊史/)¶
　南唐呉仲舉興國人為池陽令宋曹彬伐江南遣使¶
　　招降仲舉殺其使及破池州執仲舉仲舉曰世禄¶
　　李氏國亡而死職也彬義而舍之(薛居正舊史/)¶
　宋成昂開寳間知池州始建學校興教化(南畿志/)¶
　　羅彦輔嘉祐間知池州屬歲旱善舉荒政奏課第¶
<pb:KR2k0042_WYG_116-3a>¶
　　一(南畿志/)¶
　　王哲字微之嘉祐中以學士知池州司馬光有齊¶
　　山記寄頌其美(南畿志/)¶
　　汪奕字公偉績溪人哲宗初第進士知東流縣有¶
　　書生上書觸時忌憲使欲置重典奕以為狂疾宜¶
　　寛其罪奏上果貸死憲使謝曰微君幾陷失入矣¶
　　(南畿志/)¶
　　楊元秉紹興中知青陽縣毎事精覈羣吏縮手臺¶
<pb:KR2k0042_WYG_116-3b>¶
　　省亦難屈以私遷儒學於縣治東南邑人宜之(南/畿)¶
　　(志/)¶
　　黄子游紹興十九年知池州論青陽苗税多於諸¶
　　邑悉為之蠲除(南畿志/)¶
　　陳昇卿乾道二年知青陽縣減南唐宋齊邱私增¶
　　之賦(南畿志/)¶
　　林桷字子長玉山人淳熙七年知銅陵縣晝日垂¶
　　簾庭無訟者以最增秩(南畿志/)¶
<pb:KR2k0042_WYG_116-4a>¶
　　許介髙陽人淳熙十一年知青陽縣有惠政嘗建¶
　　九華祠及去民思之請于朝以介配享其中(南畿/志)¶
　　潘鋗字叔剛長樂人慶元四年知銅陵縣自處儉¶
　　約折服豪强(南畿志/)¶
　　趙方字彦直衡山人慶元五年知青陽縣誠心愛¶
　　民告其守曰催科不擾是催科中撫字刑罰無差¶
　　是刑罰中教化人以為名言(宋史本傳/)¶
　　王伯大字㓜學福州人嘉定間知池州尋召還端¶
<pb:KR2k0042_WYG_116-4b>¶
　　平二年復以江東提舉常平兼知池州興學校拓¶
　　貢院奏增貢額繕城浚池葺齊山諸亭(南畿志/)¶
　　張洽字元德清江人嘉定中通判池州州民張德¶
　　修誤蹴人死獄吏誣以故殺洽疑之請覆鞫不聽¶
　　㑹天大旱洽言于提㸃常平袁甫甫乃閱獄遂從¶
　　徒罪復白郡請蠲征税寛催科以召和氣守為寛¶
　　税三日果大雨(宋史道學傳/)¶
　　焦煥炎字晦甫紹定間差知池州兼沿江制置使¶
<pb:KR2k0042_WYG_116-5a>¶
　　奉省劄令逐沿江流民不得寄住煥炎憫之為疏¶
　　撫綏之策朝廷嘉納之(池州府志/)¶
　　趙昴發字漢卿四川人咸淳十年權通判池州元¶
　　兵渡江池守棄官去昴發繕壁聚糧為守禦計明¶
　　年元兵至都統制張林隂降昴發晨起書几上曰¶
　　君不可叛城不可降夫婦同死節義成雙乃與妻¶
　　雍氏同縊元丞相巴延為具棺斂合𦵏祭其墓而¶
　　去(宋史忠義傳/)¶
<pb:KR2k0042_WYG_116-5b>¶
　元陳伯奎天台人至元初為銅陵尹建學校表先賢¶
　　士知嚮學(銅陵縣志/)¶
　　程端禮字敬叔鄞縣人有經術篤於踐履傳朱子¶
　　明體達用之㫖至元間教諭建德增學舍以居生¶
　　徒著讀書日程使學有師法盡復學田之為民占¶
　　者始田三百畝及受代增至一千畝(元史儒學傳/)¶
　　陳思濟字濟民柘城人池州路總管江浙行省平¶
　　章伊蘇岱爾威勢赫然摘淘金戸三千括民間田¶
<pb:KR2k0042_WYG_116-6a>¶
　　畝檄下力上章以止之(元史本傳/)¶
　　史午至元二十九年尹青陽旌表節義以勵風俗¶
　　(南畿志/)¶
　　實都䝉古人大德四年監石埭縣舊制歲輸秋苗¶
　　二萬八千石皆本色轉輸山陂所費不貲都請改¶
　　折色名輕齎著為令(石埭縣志/)¶
　　周應極字南翁鄱陽人至大間同知池州案無留¶
　　滯散羨賦還民(池州府志/)¶
<pb:KR2k0042_WYG_116-6b>¶
　　張士元字𢎞道延祐中尹貴池嘗平反殺人獄吏¶
　　弗忍欺(貴池縣志/)¶
　　徐泰亨字和甫至順二年為青陽尹邑舊有荒田¶
　　千四百頃出租税泰亨募人墾闢其累始除有告¶
　　四十人同發廩粟者吏欲准盜論泰亨曰吾不忍¶
　　其發粟求生而反抵死悉笞而遣之銅陵人爭魚¶
　　池三十年不決泰亨數語立剖(青陽縣志/)¶
　　蕭文孫廬陵人至元間池州路經歴建宋趙公祠¶
<pb:KR2k0042_WYG_116-7a>¶
　　祀趙昴發夫婦著忠孝二史褒表人物(池州府志/)¶
　　王興祖字國珍吉州人至正七年為池州路總管¶
　　㢘惠建三賢祠碑猶存(池州府志/)¶
　　李宗可蘄州人至正十八年為池州路判官陳友¶
　　諒屢冦安慶余闕命宗可權義兵萬戸統新軍守¶
　　砦嘗横槊入賊中殺傷甚衆及城陷宗可馳還盡¶
　　殺其妻子自刎死(池州府志/)¶
　　上官凝邵武人元末為銅陵尉秩滿有十數叟送¶
<pb:KR2k0042_WYG_116-7b>¶
　　之餽藥數器至前路發視皆白金也追召其人語¶
　　之曰吾奉法循理本非私汝詎可以私終乎卒不¶
　　受(銅陵縣志/)¶
　明王祖順洪武初知池州創制畢舉調度有方(南畿/志)¶
　　王希顔洪武十八年知池州府時有舍人劉蠻兒¶
　　以解囚馳府甬道直入㕔事希顔擒治之狀聞太¶
　　祖嘉其不避權勢遣使勞焉(池州府志/)¶
　　趙安洪武二十一年知池州以㢘能膺上考(南畿/志)¶
<pb:KR2k0042_WYG_116-8a>¶
　　尹安茶陵人洪武五年知石埭勞來安集興學教¶
　　士(南畿志/)¶
　　夏霖字民悦洪武中建德知縣御史劉天錫名其¶
　　堂曰忠勤記之(南畿志/)¶
　　孟常鄱陽人洪武中知石埭調建德邑多逋賦為¶
　　撙節區畫以償又力請於朝得減賦額萬計秩滿¶
　　民赴闕乞留兩邑俱崇祀(石埭縣志/)¶
　　吕復衛輝人洪武末以國子生授東流典史勞于¶
<pb:KR2k0042_WYG_116-8b>¶
　　撫字後官工部郎中(南畿志/)¶
　　商賔洛陽人洪熙元年以吏科謪知銅陵縣請聴¶
　　民墾闢俟熟而後賦之增額田以數千計秩滿銅¶
　　民赴闕請留歴三考皆以最聞(銅陵縣志/)¶
　　楊俊巴陵人正統元年知池州有惠政卒於官遺¶
　　槖一琴(池州府志/)¶
　　葉恩臨海人正統二年知府事葺學宫興士類凡¶
　　聽斷有關大閑者系詩于牘尾以示勸誡人皆愧¶
<pb:KR2k0042_WYG_116-9a>¶
　　悟(南畿志/)¶
　　雷浩華容人成化三年池州同知不染一塵卒於¶
　　官無以殮(池州府志/)¶
　　洪達淳安人成化四年知青陽縣仁恕重建縣㕔¶
　　(青陽縣志/)¶
　　趙珪鄞縣人成化六年池州同知公平簡肅無敢¶
　　私干(池州府志/)¶
　　王政字布德易州人成化十六年知青陽縣四境¶
<pb:KR2k0042_WYG_116-9b>¶
　　多盜嚴加捕緝大葺學校製祭器購書籍邑東五¶
　　阡圩患水溢為建橋三座以濟行者(青陽縣志/)¶
　　周源同安人成化十七年知石埭縣律已㢘臨民¶
　　惠遇災能䘏(南畿志/)¶
　　楊季方番禺人成化二十二年東流知縣單騎之¶
　　官㢘豪强者置之法察鬻子女者為贖還之(東流/縣志)¶
　　陳良器字彦成錢塘人𢎞治二年知池州内和外¶
　　剛聽斷眀決(南畿志/)¶
<pb:KR2k0042_WYG_116-10a>¶
　　言芳鄒平人𢎞治四年由知府左遷池州同知攜¶
　　一僕之官謁臺使不屈節而禮賢士若不及焉卒¶
　　於官篋中止二袴餘俸五星(池州府志/)¶
　　祁司員山隂人𢎞治十二年知池州府吏民畏懐¶
　　雖聲若不出口而毅然有任重道逺之意政績炳¶
　　然(南畿志/)¶
　　錢瓚鄞縣人𢎞治十五年知青陽縣豪右貧細各¶
　　安其業(南畿志/)¶
<pb:KR2k0042_WYG_116-10b>¶
　　何紹正字繼宗淳安人正德九年知池州建府學¶
　　大成殿修明倫堂及兩廡又修建德銅陵青陽三¶
　　縣學宫建齊山書院又增城浚濠築新河堤及銅¶
　　陵五十餘圩(池州府志/)¶
　　杜秉&KR0156;號滏涯永年人嘉靖二十九年知池州毁¶
　　淫祠折節正士水旱有禱立應(池州府志/)¶
　　詹萊常山人嘉靖三十六年池州同知大盜章玉¶
　　九等刧掠江上萊悉擒之捐俸置趙昴發祭田葺¶
<pb:KR2k0042_WYG_116-11a>¶
　　其祠宇(池州府志/)¶
　　厲汝進灤州人嘉靖中池州推官執法不骫擢戸¶
　　科給事首劾大學士嚴嵩降典史(池州府志/)¶
　　陳萬言南海人嘉靖三十九年池州推官有風采¶
　　景王之國閹寺驛騷萬言毎裁抑之署銅陵尤多¶
　　惠政(池州府志/)¶
　　楊茂清鄞縣人嘉靖中知貴池縣其政因土俗順¶
　　時宜興廢皆當民情(張時徹撰碑銘/)¶
<pb:KR2k0042_WYG_116-11b>¶
　　余初字復之淳安人嘉靖中知東流縣造黄冊均¶
　　里甲平徭役(東流縣志/)¶
　　徐衍慶永清人嘉靖中知貴池清介質實㑹章聖¶
　　太后梓宫返𦵏承天道經池郡衍慶趣辦夫役溽¶
　　暑奔趨卒橐無殮資(貴池縣志/)¶
　　鍾大賔字體嘉曲江人嘉靖三十八年知東流丈¶
　　量田畝不失尺寸定賦均平(東流縣志/)¶
　　劉孜江夏人嘉靖四十年令銅陵景王道江上孜¶
<pb:KR2k0042_WYG_116-12a>¶
　　與推官陳萬言經理夫役民以不擾立祠與陳並¶
　　祀(銅陵縣志/)¶
　　李得春鍾祥人嘉靖四十一年由禮科謫知石埭¶
　　量田公平加意士類民為立祠於仙壇宫(石埭縣/志)¶
　　田登年忠州人嘉靖四十三年令青陽奉檄築城¶
　　令民照丁田自購磚石一月工具(青陽縣志/)¶
　　李子躍東平人隆慶二年知石埭和而慤遇旱步¶
　　禱赤日中對槁禾流涕雨大注(石埭縣志/)¶
<pb:KR2k0042_WYG_116-12b>¶
　　王頤字觀生沔陽人萬厯三年以南給諫來知府¶
　　事公餘不休私署於堂左構琴鶴堂寢處其内使¶
　　客脯餼例取給於里甲頤悉除之一切皆給市值¶
　　佐兵憲繕城堞築千栁堤以備江警勞卒無以為¶
　　殯士民泣賻之(池州府志/)¶
　　劉孟雷字靜之廬陵人萬厯十一年知池州㢘猾¶
　　胥十數人置之法建興濟橋甃青雲堤以通行旅¶
　　備蓄洩(池州府志/)¶
<pb:KR2k0042_WYG_116-13a>¶
　　何思登蒲圻人萬厯二十年知府事民有寃抑力¶
　　為申雪權勢弗能撓尋遷副使單車襆被就道(池/州)¶
　　(府志/)¶
　　方遂京山人萬厯中由進士知池州易直子諒民¶
　　依之如父母尋調守開封老㓜卧轍不得行(池州/府志)¶
　　徐金星字玉垣鄞縣人萬厯中知建德縣賑活無¶
　　算讞獄平允當道薦表凡十一上擢御史(建德縣/志)¶
　　葉明元同安人萬厯中知石埭省浮費清滯獄請¶
<pb:KR2k0042_WYG_116-13b>¶
　　上官裁減差使以節夫馬(石埭縣志/)¶
　　陸階字五雲桐鄉人萬厯二十一年知石埭縣旱¶
　　禱即雨革里甲供億諸費罪罰皆從其寛卒於官¶
　　貧不能殮士民為之經紀喪事(石埭縣志/)¶
　　羅憲凱字元甫豐城人萬厯三十年知貴池清介¶
　　不為鷙擊而人自憚之(貴池縣志/)¶
　　劉受書萬厯中令建德端方愷悌嘗質米而炊訟¶
　　不赴訊者聽囹圄空虚吏胥多告歸農(建德縣志/)¶
<pb:KR2k0042_WYG_116-14a>¶
　　徐一科字瀹盈弋陽人萬厯中知銅陵歲大水諸¶
　　圩盡潰乃剏築都埂長八十餘里民名之曰徐公¶
　　堤(銅陵縣志/)¶
　　張燦垣字紫城成都人天啓末知貴池庭訊數十¶
　　百人無不了了輕徭減役(貴池縣志/)¶
　　何應明字曙初晉江人崇禎五年知建德精於釐¶
　　剔稍有餘羨即充各里逋欠(建德縣志/)¶
　　田瑞龍字蒼霖固始人崇禎七年知貴池流冦在¶
<pb:KR2k0042_WYG_116-14b>¶
　　皖瑞龍募壯丁守禦尤留心文學訪舉名賢(貴池/縣志)¶
　　王家柱字石卿江陵人崇禎十一年知青陽調貴¶
　　池時講荒政至解章服市米以食餓者江北冦警¶
　　繕治城堞訓士儲糧為備(青陽縣志/)¶
　　葉幹字伯貞金華人崇禎十四年知石埭楚帥舟¶
　　師東下江上震動幹親率涇太青石四縣鄉兵扼¶
　　龍口以備不虞(石埭縣志/)¶
　　李際明順德人崇禎十四年知建德杜苞苴贖鍰¶
<pb:KR2k0042_WYG_116-15a>¶
　　槩不入私橐(建德縣志/)¶
　　向思敬貴池典史㢘介有為致仕去士大夫贈言¶
　　盈篋邑令龔守愚詩曰歸心浩蕩鷗波濶宦况蕭¶
　　條馬骨髙(貴池縣志/)¶
　　胡鯤化鹿邑人崇禎十六年知銅陵縣時過兵索¶
　　餉鯤化以身當之及左夢庚兵水陸并下親冒矢¶
　　石城破被害訓導安東張緯典史餘姚胡國瑨同¶
　　死之(銅陵縣志/)¶
<pb:KR2k0042_WYG_116-15b>¶
　　程九萬湖廣人崇禎十七年以府知事署東流縣¶
　　事乙酉叛將楊么兒破縣死之(東流縣志/)¶
　　龎昌印西充人崇禎十七年知青陽縣未數月以¶
　　治聞明亡被逮至五溪服鴆卒縣人立祠祀之(青/陽)¶
　　(縣志/)¶
國朝馬𢎞良本姓張名自昌號文寰昌平人順治二年¶
　　以院辦事官隨督帥洪承疇南下池州降即以𢎞¶
　　良為知府時山谷負固鎮池總兵于永綏欲殱之¶
<pb:KR2k0042_WYG_116-16a>¶
　　𢎞良請𠞰撫並用兵之所指輒先一舍招降全活¶
　　數十萬人山谷平百姓稍稍復業𢎞良存撫備至¶
　　復學校勸耕桑并約束守兵使不為民擾調知岳¶
　　州池人泣送數百里¶
　　蔣應仔山隂人順治二年知銅陵縣安集流散勸¶
　　督農桑民漸樂業以次補築雉堞復起堂皇悉心¶
　　規畫民不煩而事集¶
　　劉曰義遼陽人順治七年知銅陵縣築城垣修學¶
<pb:KR2k0042_WYG_116-16b>¶
　　宫規制悉勝其舊又修紫陽書院以造士濬河道¶
　　治街衢諸廢具舉¶
　　岳申字式南沔縣人康熙三年令貴池年將七十¶
　　案牘皆手自裁定嘗策一馬行郊原於陂塘圩堰¶
　　處指示疏濬蓄洩之法布衣糲食署中毎至絶糧¶
　　(舊通志/)¶
　　姚子莊字六康歸善人康熙五年知石埭縣首條¶
　　錢糧六弊六法行之編里甲均徭役置義塾十二¶
<pb:KR2k0042_WYG_116-17a>¶
　　所以訓民間子弟人咸徳之¶
　　汪元綬宛平人康熙十八年授池州府同知清介¶
　　自矢嚴防禦查汛守境以大寧歲凶監賑活者萬¶
　　數(舊通志/)¶
　　馬得貞介休人康熙二十一年知銅陵縣性剛介¶
　　明於聽斷縣多圩田毎值水溢輒躬履圩岸率民¶
　　增築隄防不辭勞瘁¶
　　李燦字君章奉天人康熙二十五年授池州府知¶
<pb:KR2k0042_WYG_116-17b>¶
　　府飭六邑減耗羨嚴保甲倡修府學大其規模令¶
　　六邑皆如制又築貴池黄屯阪埂開銅陵洋山磯¶
　　路重建城南濟川橋起城東迴瀾書院¶
　　趙衍東陽人康熙癸丑進士知貴池縣邑多積逋¶
　　弊由於總戸催科者莫得其主名衍為按戸清註¶
　　俾以實田辦實賦宿弊頓除建縣㕔事起學宫文¶
　　昌閣用形家言作水德亭於城東城内遂少火災¶
　　　太平府¶
<pb:KR2k0042_WYG_116-18a>¶
　晉胡毋輔之字彦國泰山奉髙人性嗜酒永昌中為¶
　　繁昌令始節酒自厲甚有能名(晉書本傳/)¶
　南北朝梁丘仲孚字公信呉興人永明七年為于湖¶
　　令有能名太守吕文顯以權幸凌轢屬吏仲孚獨¶
　　不為屈(梁書本傳/)¶
　唐張邈為郡司功叅軍開元以來良吏邈居其一有¶
　　寒松貞玉之操(陳簡甫記/)¶
　　李陽氷字少温廣漢人寳應初為當塗令李白來¶
<pb:KR2k0042_WYG_116-18b>¶
　　依之贈詩云華邑艱難時浮雲空古城居人若薙¶
　　草掃地無纎莖惠澤及飛走農夫盡歸耕廣漢水¶
　　萬里長流玉琴聲雅頌播呉越還如泰階平(李白/詩集)¶
　宋宋準字子平雍丘人開寳六年知平南軍㑹改軍¶
　　為州即以準知州事準美丰儀善談論居官所至¶
　　有治聲(宋史文苑傳/)¶
　　王知微字幾之仁宗時以祕書丞知當塗縣時築¶
　　萬春圩工役甚急知微請俟農隙使者始不悦久¶
<pb:KR2k0042_WYG_116-19a>¶
　　乃信重之(南畿志/)¶
　　夏希道字太初慶厯間令繁昌邑陋民貧希道至¶
　　惠愛多方日以生聚修舉廢墜規模一新(南畿志/)¶
　　何述字(缺/)道浦城人為當塗令邑瀕江歲多水患¶
　　述為築堤捍禦之(南畿志/)¶
　　汪汝則字叔方宣和初除蕪湖縣丞以助平方臘¶
　　功改衢州士曹時廷臣奏對有論及守令人材者¶
　　上曰使人人如汪汝則何患不治(南畿志/)¶
<pb:KR2k0042_WYG_116-19b>¶
　　周葵字立義宜興人紹興中知州事水壊圩堤葵¶
　　悉繕完歲乃大熟市河久湮令城中家出一夫官¶
　　給之食併力濬導公私便之(宋史本傳/)¶
　　張運字南仲紹興三十二年知太平州當兵飢疾¶
　　癘之餘殫勞來安集之方嚴斥堠攻守之備理財¶
　　賦造戰艦繕甲兵申禁令民賴以安(宋史本傳/)¶
　　曾覺晉江人紹興末令繁昌歲飢發廩賑給又捐¶
　　資修葺學宫(南畿志/)¶
<pb:KR2k0042_WYG_116-20a>¶
　　虞允文隆興元年以敷文閣學士知太平州舊制¶
　　民舉子必納添丁錢歲額百萬貧民生子多不育¶
　　允文憫之為措置官項代補自後戸口日增(宋史/本傳)¶
　　呉芾字明可仙居人舉進士第乾道三年知太平¶
　　州造舟以梁姑溪歴陽築者久役潰歸聲言欲趨¶
　　郡境芾呼至城下厚犒遣之而宻捕倡亂者繫獄¶
　　以聞詔褒諭之(宋史本傳/)¶
　　楊倓字和義淳熙三年知太平州學宫祭器用錫¶
<pb:KR2k0042_WYG_116-20b>¶
　　倓易以銅重建四齋令秀民肄業其中精選師儒¶
　　以司訓導甫期年行藝皆斐然可觀(南畿志/)¶
　　李椿字壽翁洺州人淳熙五年知太平州力圖上¶
　　流之備請選將練習緩急列艦上可以援東闗濡¶
　　須下可以應采石(宋史本傳/)¶
　　洪邁字景盧樂平人淳熙十五年知州事政尚寛¶
　　簡民皆向化郊産異麻狀若靈芝進敷文閣學士¶
　　(南畿志/)¶
<pb:KR2k0042_WYG_116-21a>¶
　　呉箕字嗣之休寧人嘗宰當塗剖析民訟編類成¶
　　書名聽辭類稿(南畿志/)¶
　　趙汝愚字子直紹熙元年知州事存心仁厚持身¶
　　潔白收召賢能大有政績吏民懐之(南畿志/)¶
　　孫懋宣州人紹熙三年知太平州首汰冗吏士民¶
　　稱服朱子嘗稱之曰愛立而教明古良吏也(南畿/志)¶
　　趙汝勣宋宗室慶元三年令當塗年饑穀貴汝勣¶
　　開倉散米萬斛一邑全活事聞詔他郡皆倣汝勣¶
<pb:KR2k0042_WYG_116-21b>¶
　　賑濟法(宋史宗室傳/)¶
　　呉柔勝字勝之寧國人嘉定間知州事州故舊時¶
　　授經處親戚交游有犯柔勝一繩以法罷城下税¶
　　減萬春圩租市河淤塞捐貲濬之(宋史本傳/)¶
　　王習之三山人嘉定中令繁昌學校壇壝驛傳無¶
　　不修舉(南畿志/)¶
　　徐鹿卿字德夫豐城人淳祐初領太平州蠲采石¶
　　蕪湖兩務蘆税蝗入當塗境鹿卿露香黙禱忽飄¶
<pb:KR2k0042_WYG_116-22a>¶
　　風大起蝗悉渡淮(宋史本傳/)¶
　　牟子才字存叟井研人寳祐三年知州事首教民¶
　　孝弟以前人慈竹義木二詩刻而頌之間詣學為¶
　　諸生講説經義修采石戰艦百餘艘造兵仗以千¶
　　計前官負綱錢七十萬緡悉為補之蠲黄池酒息¶
　　及秋苗畸零併夏税畸零紬帛絲棉麥若干郡有¶
　　平糴倉以米五十石益之又以緡錢二十五萬創¶
　　抵庫歲收其息以助糴本建李白祠自為記(宋史/本傳)¶
<pb:KR2k0042_WYG_116-22b>¶
　元白珽字廷玉錢塘人至元二十八年授太平路學¶
　　正時兵燹後聖殿齋廡祭器俱廢珽悉心修葺建¶
　　天門采石二書院(太平府志/)¶
　　歐陽𤣥字原功瀏陽人延祐初調蕪湖尹縣多疑¶
　　獄久不決𤣥察其情悉為平反貢賦徵發及時民¶
　　樂趨事教化大行蝗不入境(元史本傳/)¶
　　賈煥字華甫開封人泰定元年授太平路總管歲¶
　　饑募粟分賑建壇壝修學舍築石城濬尚書塘(太/平)¶
<pb:KR2k0042_WYG_116-23a>¶
　　(府志/)¶
　　王惟中字擇卿懐孟人泰定三年尹當塗㑹水潦¶
　　旱蝗相仍惟中捍堤禱雨捕蝗無寧晷以禮義感¶
　　富民令出粟分賑全活甚衆(當塗縣志/)¶
　　浦源字以開長洲人泰定中令蕪湖境内大水募¶
　　粟賑給㑹郡發廩米千石令減直以糶源謂民有¶
　　錢可糴則不饑矣盡以米濟之語同列曰郡有責¶
　　吾獨償不以累諸君也(蕪湖縣志/)¶
<pb:KR2k0042_WYG_116-23b>¶
　　倪淵字仲深烏程人泰定中授當塗主簿先是延¶
　　祐初邑令經理田土考覈失實令淵署篆乃分畫¶
　　編次為圖籍釐隠匿除增加衆大悦歲祲四境上¶
　　災狀郡戒縣弗受淵爭之不得即日求解組去郡¶
　　守驚悟遣吏謝即委以檢視淵躬視阡陌稽實蠲¶
　　税民賴以甦(當塗縣志/)¶
　　暢師文字純甫南陽人至正間太平路總管歲大¶
　　旱捐俸致禱㴻雨大降公田米積之盈屋曰我家¶
<pb:KR2k0042_WYG_116-24a>¶
　　能盡食此乎呼貧士及細民恣其取去(元史本傳/)¶
　　靳義字處宜河南人至正十二年守太平寛仁勤¶
　　敏溧水彭賔等倡亂分道來冦義列營要害且戰¶
　　且撫賔等皆敗降明兵渡采石義赴水死(太平府/志)¶
　明楊偁字廷舉合肥人元至正乙未太祖取太平丙¶
　　申偁知蕪湖民散賦逋偁首詢疾苦興利除害招¶
　　徠遺黎撫摩凋瘵邑以治稱壬寅建縣治立坊舍¶
　　(南畿志/)¶
<pb:KR2k0042_WYG_116-24b>¶
　　許瑗字栗夫樂平人明初知太平府厲士卒修城¶
　　池撫黎庶陳友諒以兵十萬來攻瑗偕樞宻院判¶
　　王鼎守將花雲堅壁拒守城陷皆死之(南畿志/)¶
　　花雲懐逺人為太平守將元至正二十年五月陳¶
　　友諒圍城雲率麾下三千人結陣迎戰三日友諒¶
　　不得入乃以巨舟乗漲泊城西南隅舟尾髙與城¶
　　平士卒縁之上時城中乏食士不能戰丙辰城遂¶
　　陷賊縛雲急雲怒罵曰賊奴爾縛吾吾主必滅爾¶
<pb:KR2k0042_WYG_116-25a>¶
　　斬為膾也遂奮躍大呼起縛盡絶奪守者刀連殺¶
　　五六人復罵曰賊非吾主敵也曷不速降賊怒縛¶
　　雲舟檣叢射之比死罵不絶口妻郜氏赴水死(谷/應)¶
　　(泰通鑑紀事本末/)¶
　　黄朝弼明初知蕪湖縣蕭然類寒畯公務雖冗退¶
　　必讀書去官士民爭醵金為贐不受惟出所攜書¶
　　一篋易鈔而行(南畿志/)¶
　　呉聰潮州人明初蕪湖縣丞性至孝嘗畫海雲南¶
<pb:KR2k0042_WYG_116-25b>¶
　　望圖懸於壁民有不得乎親者痛治之復泣語曰¶
　　吾以不得侍親為憂汝幸在膝下何為不孝聞者¶
　　多感悔焉(廣輿記/)¶
　　王俊字用章永平人洪武五年知當塗出俸錢創¶
　　建邑學不足則售其家田園助之以德化民濟以¶
　　威嚴(當塗縣志/)¶
　　周鑄洪武中知繁昌撫民有方律巳以嚴尋擢御¶
　　史(繁昌縣志/)¶
<pb:KR2k0042_WYG_116-26a>¶
　　孟㢘洪武中知當塗縣坐事與縣丞趙森同逮獄¶
　　耆民具列善政詣闕以請遣還任(當塗縣志/)¶
　　顔宣永樂中令繁昌修縣㕔建城隍廟禱雨即應¶
　　(繁昌縣志/)¶
　　黄誠合浦人宣德七年授蕪湖教諭勤於學政規¶
　　矩嚴整與司訓廖驩兩人相濟(蕪湖縣志/)¶
　　盧忠字以誠漳州人正統初授府學訓導日進諸¶
　　生講解寒暑不輟巡撫薦其才堪戎伍上曰與其¶
<pb:KR2k0042_WYG_116-26b>¶
　　戎伍得人何如學校得師(太平府志/)¶
　　張嵓字具瞻上虞人初授宣城教諭正統三年巡¶
　　撫周忱薦知當塗題梅詩贈之云疎影横斜出泮¶
　　池一氊清冷最相宜彈琴却傍青山去百里春田¶
　　在此時嵓蒞官清勤黌宫縣治譙樓驛傳橋梁道¶
　　路修葺一新簿書填委暮必至學舍省諸生勤惰¶
　　後歴官知荆州府(當塗縣志/)¶
　　李慶景泰末令繁昌縣治濵江數有水患慶建議¶
<pb:KR2k0042_WYG_116-27a>¶
　　内遷(繁昌縣志/)¶
　　周鳳字文祥汲縣人成化九年知太平府衣食寒¶
　　素不以家累自隨嘗疏通市河郡人便之(太平府/志)¶
　　唐詔陽信人成化中同知太平清謹簡易吏民愛¶
　　服卒於官啓笥惟書數卷(太平府志/)¶
　　劉憲字廷式益陽人成化間知蕪湖百廢俱修遷¶
　　瀂港驛於縣市遷河口鎮巡司於瀂港邑人便之¶
　　(蕪湖縣志/)¶
<pb:KR2k0042_WYG_116-27b>¶
　　徐禮字敬先餘杭人成化中令繁昌建社學起舖¶
　　舍弊除利興尋擢御史(繁昌縣志/)¶
　　包羲民字淳夫合浦人成化末知繁昌撫下寛仁¶
　　尤毅然有守不喜飾厨傳以媚上官㑹以憂去士¶
　　民惜焉(繁昌縣志/)¶
　　徐節字時中壽昌人以御史出知太平建學宫修¶
　　郡志造浮橋均郵遞民間失火節奔救禱天火隨¶
　　滅㑹觸直指怒突至府清庫并檢内宅僅得敝衣¶
<pb:KR2k0042_WYG_116-28a>¶
　　數事直指慙云如此賢太守安用撫按為特疏薦¶
　　之(太平府志/)¶
　　張伯祥字元吉鄞縣人𢎞治中知蕪湖勤䘏民隠¶
　　有古循吏風邑庠舊無尊經閣為經營創建功成¶
　　而民不知擾(蕪湖縣志/)¶
　　趙文奎字璧仲江陵人𢎞治間知繁昌建旌善申¶
　　明亭修壇壝贍孤寡(繁昌縣志/)¶
　　趙祐字汝翼雙流人𢎞治中令繁昌重農勸學政¶
<pb:KR2k0042_WYG_116-28b>¶
　　肅獄平隣邑訟不得直多求聽斷尋擢御史(繁昌/縣志)¶
　　底藴字希準廣寧人正德間以給事中出知太平¶
　　府明爽愷悌建養濟院(太平府志/)¶
　　林有年字以永莆田人正德初知繁昌㢘而有才¶
　　以課最擢御史(繁昌縣志/)¶
　　李永蕃字貽錫永興人正德中知當塗振興士類¶
　　繕築圩堤均徭除羨決訟如流(當塗縣志/)¶
　　汪本字惟中浮梁人正德間知蕪湖流冦猖獗客¶
<pb:KR2k0042_WYG_116-29a>¶
　　兵四集本悉心籌畫軍需不缺民無所病(蕪湖縣/志)¶
　　王軾字子敬揭陽人正德十五年知蕪湖甫下車¶
　　值宸濠反中官擁兵作威福僚屬逃匿軾身當之¶
　　芻糧委積咄嗟而具(蕪湖縣志/)¶
　　郭湍莆田人正德中府學教授拔諸生之秀者讀¶
　　書齋中夜分省其勤惰或煮茗炊粥佐之正德己¶
　　卯嘉靖壬午乙酉三科貢士皆出其門(太平府志/)¶
　　林鉞字宏用晉江人嘉靖中守太平興賢造士養¶
<pb:KR2k0042_WYG_116-29b>¶
　　老䘏孤嘗築姑溪壩建亭其上由是姑水瀠折不¶
　　苦衝決(太平府志/)¶
　　馬森字孔養嘉靖中知府事歲祲出官粟數萬斛¶
　　以活民善讞獄隣郡有寃抑俱願就決(太平府志/)¶
　　陳璋字圭仲光州人嘉靖中授太平同知勇敢多¶
　　才長於應變倭賊蕭顯破上海操撫交薦璋能辦¶
　　賊命同蘇州同知任環統兵籌畫璋上禦倭二十¶
　　事從之七月破顯斬首千餘級寇遁(太平府志/)¶
<pb:KR2k0042_WYG_116-30a>¶
　　李价番禺人嘉靖中知當塗雅負通才為政專尚¶
　　寛簡禮賢敬老周䘏無告尤加意庠序士民皆愛¶
　　服焉(當塗縣志/)¶
　　王德溢字懋中連江人嘉靖中知蕪湖徭役里甲¶
　　與江夫事宜裁處悉當(蕪湖縣志/)¶
　　張永明字衷誠烏程人嘉靖間知蕪湖㢘慎公平¶
　　時章聖太后梓宫南祔道經江上中貴多所誅求¶
　　永明委曲劑量供應悉如禮制民賴以安子天德¶
<pb:KR2k0042_WYG_116-30b>¶
　　産於蕪署後成進士復為蕪令有惠政邑人顔其¶
　　堂曰繼美(蕪湖縣志/)¶
　　陳一道字邦緒晉江人嘉靖間任蕪湖丞倭寇犯¶
　　江上奉檄南陵防𠞰臨敵衆潰一道獨奮勇殺賊¶
　　以勢孤遇害家人子義赴援亦死事聞贈一道應¶
　　天通判子義贈應天經歴立祠縣治東祀之(蕪湖/縣志)¶
　　錢立字守禮仁和人初授刑部主事海瑞言事繫¶
　　獄立謹視之得無恙萬厯二年知太平府築蕪湖¶
<pb:KR2k0042_WYG_116-31a>¶
　　城剏官圩東石堤四十里遷當塗學宫于城南蘇¶
　　馬賦(太平府志/)¶
　　王貽德字師禹全州人萬厯中守太平門無私謁¶
　　郡齋可羅雀時詔居官㢘介者特賜宴賚貽德名¶
　　居第一(太平府志/)¶
　　王繼明字用晦永嘉人萬厯間由當塗令歴知太¶
　　平府秩滿瀕行餘俸二百金悉散給貧乏抵家無¶
　　擔石儲所居不蔽風雨(太平府志/)¶
<pb:KR2k0042_WYG_116-31b>¶
　　何士林字翹甫富順人萬厯二十九年知太平府¶
　　歲頻水士林糴穀分賑又刻木為隷閭井不聞追¶
　　呼復馬政增其價值民免貽累(太平府志/)¶
　　馬重德字瑞軒遼陽人萬厯中授太平通判以㢘¶
　　能屢署上考攝篆當塗及𣙜闗蕪湖均有惠政(太/平)¶
　　(府志/)¶
　　蔡時鼎漳浦人以御史直言降典史萬厯中遷太¶
　　平推官讞獄一以仁恕署府篆歲祲請于撫按築¶
<pb:KR2k0042_WYG_116-32a>¶
　　堤開糴(太平府志/)¶
　　李春熙字皥如建寧人萬厯中太平推官不以擊¶
　　斷為能署篆當塗禁勾攝緩徵徭拓儒學基址築¶
　　姑溪壩買田為增修費視事裁數月所興革皆切¶
　　中利弊(太平府志/)¶
　　章嘉貞字元禮德清人萬厯丙申知當塗歲祲疫¶
　　死者載道嘉貞賑饑施藥暑雨不輟大水圩岸將¶
　　崩躬督捍救經月露宿水愈溢泣曰堤潰民其魚¶
<pb:KR2k0042_WYG_116-32b>¶
　　矣無民奚以令為躍入巨浸中若有物翼之者衆¶
　　亟挽以上得不死水漸平堤得無恙(當塗縣志/)¶
　　鄧光祚字日昌曲江人萬厯間知當塗建天門書¶
　　院集多士肄業其中(當塗縣志/)¶
　　朱汝鼇字雨化長興人萬厯間知當塗條畫築圩¶
　　十五則曲盡其利釐剔里甲積蠧㢘邑大憝寘之¶
　　法建集賢樓大成坊(當塗縣志/)¶
　　葉繼美字含章嘉善人萬厯中知蕪湖㢘明剛果¶
<pb:KR2k0042_WYG_116-33a>¶
　　下車即遷學金馬門吉址尋擢給事中(蕪湖縣志/)¶
　　勞永嘉字無施崇德人萬厯三十年知蕪湖不諂¶
　　事上官送迎幾廢歲時遣吏問民疾苦以時存䘏¶
　　(蕪湖縣志/)¶
　　曾袠字資銘東莞人萬厯中知蕪湖縣牒訴喧沓¶
　　袠目視耳聽手批口答一時并舉了無錯謬百姓¶
　　畏而愛之(蕪湖縣志/)¶
　　鄧一儒沔陽州人萬厯中知繁昌待士有禮撫民¶
<pb:KR2k0042_WYG_116-33b>¶
　　有恩馭吏有法救荒必實決獄不爽(繁昌縣志/)¶
　　王柱字克中長沙人萬厯三十八年知繁昌歲頻¶
　　饑捐俸設粥復勸富家出粟助之諭民增築圩堤¶
　　躬為督察建横塘河口二壩以資蓄洩(繁昌縣志/)¶
　　胡爾慥字孟修德清人萬厯間知郡事濬河建闗¶
　　節費代餉(太平府志/)¶
　　李若訥字季重臨邑人萬厯末知太平禮士勤民¶
　　(太平府志/)¶
<pb:KR2k0042_WYG_116-34a>¶
　　陳善道字敬甫華亭人萬厯末當塗教諭對諸生¶
　　藹若家人不受貧士餽遺且推解之性至孝丁母¶
　　憂哭踊幾殞去之日諸生泣送者二百餘人(當塗/縣志)¶
　　晏清字元州黄岡人天啓元年知蕪湖㢘介明允¶
　　尋調呉江百姓請留呉吏來迎至相爭于路不得¶
　　行再宿然後去(蕪湖縣志/)¶
　　鄭瑜字崑石東莞人崇禎時知太平府正已率屬¶
　　一時撫按監司皆加敬禮歲饑發廩不繼捐俸佽¶
<pb:KR2k0042_WYG_116-34b>¶
　　之仍諭富室出糶左良玉兵南下瑜嚴加守備增¶
　　城浚濠屹然無恐(太平府志/)¶
　　徐養心字無所江陵人崇禎六年知當塗流寇屠¶
　　和陽難民數千聚江干無舟不得渡賊且近呼號¶
　　將赴水養心望見曰隣民猶吾民亟命船盡渡之¶
　　姑孰無備衆心危殆養心令沿江徹夜張炬礟聲¶
　　不絶賊懼乃退尋擢御史(當塗縣志/)¶
　　梁應材號瑶石陽春人崇禎時知蕪湖毎晨出視¶
<pb:KR2k0042_WYG_116-35a>¶
　　事必焚香告天誓與百姓興利除害訟獄無擾徵¶
　　斂不苛學舍久圮經營修建(蕪湖縣志/)¶
　　張繼曾字省之清江人崇禎十年知繁昌先是邑¶
　　令羅明祖嘗議築城中止繼曾次第經營身先督¶
　　察功成而民不擾(繁昌縣志/)¶
　　井焜字虞章霸州人崇禎十二年知蕪湖毎春親¶
　　歴村社勸課農桑時江北流寇猖獗焜修城堡為¶
　　防衛計躬自措辦不取諸民民恃以無恐(蕪湖縣/志)¶
<pb:KR2k0042_WYG_116-35b>¶
國朝張京澤州人順治二年知當塗縣清操節儉飯脱¶
　　粟服御無華飾為政簡易折獄明敏自輯讞語為¶
　　琴餘録徵收田糧正額外不留耗羨民咸德之陞¶
　　工科給事中¶
　　林中瑜字玉崑遼陽人順治三年協鎮太平奉檄¶
　　𠞰撫麻姑港口所至有功郡東土寇竊發中瑜統¶
　　兵搗其巢穴馬陷深塹殁於陣¶
　　范為憲字眉生内江人順治三年知繁昌縣土寇¶
<pb:KR2k0042_WYG_116-36a>¶
　　千餘人薄城下憲率衆登陴面中流矢不少動指¶
　　麾勇士從城南隅出力戰殺賊賊驚遁事平士民¶
　　有為仇家所陷以賊案株連者憲力為申雪悉荷¶
　　全宥¶
　　劉震龍字駕甫莆田人順治間舉人令繁昌敝衣¶
　　蔬食一介不取里役陋規革除殆盡凡讞獄片言¶
　　決遣蠧猾斂跡㑹部使者清丈江洲震龍躬冒霜¶
　　雪奔走蘆葦中絶不假手胥吏以故繁邑獨無增¶
<pb:KR2k0042_WYG_116-36b>¶
　　課之累以疾卒官士民醵金為賻始得歸葬(以上/舊通)¶
　　(志/)¶
　　張邦寄字震軒遼東人由浙東監司左遷蕪湖令¶
　　㢘介平允自奉粗糲五年如一日¶
　　畢髙選字萬青萊州人順治十三年授蕪湖丞勤¶
　　于吏治毎邑有大事輒毅然自任不辭勞瘁斷決¶
　　疑獄摘發如神嘗修葺學宫兩廡集邑弟子肄業¶
　　其中出俸錢以廩給之¶
<pb:KR2k0042_WYG_116-37a>¶
　　　廬州府¶
　漢王景字仲通建初八年為廬江太守先是民不知¶
　　牛耕地力有餘食常不足景驅率吏民教用犂耕¶
　　又訓令蠶織為作法制皆著于鄉亭(後漢書循吏/傳)¶
　　應融字義髙汝南人守廬江八年有惠政拜司𨽻¶
　　校尉(漢紀/)¶
　　范式字巨卿金鄉人順帝時為廬江守有威名(後/漢)¶
　　(書獨行傳/)¶
<pb:KR2k0042_WYG_116-37b>¶
　　羊續字興祖太山平陽人桓帝時廬江太守㑹黄¶
　　巾賊攻舒焚燒城郭續發男子二十以上皆持兵¶
　　勒陳其小弱者使負水灌火力戰大破之安豐賊¶
　　戴風等作亂續復擊破斬首三千餘級生獲渠帥¶
　　其餘黨貸與佃器使歸農業(後漢書本傳/)¶
　　盧植字子榦涿郡人靈帝時拜廬江太守深達政¶
　　宜務存清靜𢎞大體(後漢書本傳/)¶
　　陶謙字恭祖丹陽人少舉孝㢘除舒令郡守不樂¶
<pb:KR2k0042_WYG_116-38a>¶
　　而謙在官清無可糾劾(呉書/)¶
　　陸康呉人靈帝時廬江太守申明賞罰擊破賊黄¶
　　穰等(後漢書本傳/)¶
　南北朝陳荀朗字深明潁隂人侯景之亂朗起兵據¶
　　巢湖簡文帝宻詔授朗豫州刺史使討景朗率兵¶
　　自巢湖出濡須邀破景軍(陳書本傳/)¶
　唐朱敬則字少連亳州人武德中為廬州刺史代還¶
　　無淮南一物所乗止一馬一子步從而歸(唐書本/傳)¶
<pb:KR2k0042_WYG_116-38b>¶
　　賈深長樂人乾元中廬州刺史李華稱其有文武¶
　　才畧推心馭下治有嘉績(舊史/)¶
　　路應求字從衆平陽人代宗時刺廬州州城故土¶
　　為之應求始易以甓莅政精敏吏不敢欺民風為¶
　　之一變(舊史/)¶
　　羅珦㑹稽人德宗時刺廬州民間病者捨醫藥禱¶
　　淫祠下令止之修學宫政教簡易有芝草白爵之¶
　　祥以治最賜金紫(唐書循吏傳/)¶
<pb:KR2k0042_WYG_116-39a>¶
　　李翺字習之憲宗時刺廬州㑹歲旱疫亡籍口四¶
　　萬權豪賤市田屋而窶戸仍輸賦翺下教使以田¶
　　占租收豪室税萬二千緡貧弱以安(唐書本傳/)¶
　　鄭綮字藴武僖宗時刺廬州黄巢掠淮南綮移檄¶
　　請毋犯州境巢笑為斂兵歲滿去贏錢千緡藏州¶
　　庫後他盜至終不敢犯鄭使君錢(唐書本傳/)¶
　宋謝惟士陳留人建隆初以大理評事知廬江時江¶
　　淮新定繕修縣治撫綏士民境内以安(南畿志/)¶
<pb:KR2k0042_WYG_116-39b>¶
　　陳堯佐字希元閬州人真宗朝再知廬州堯佐十¶
　　典大州以方嚴束下使人知畏而重犯法至其過¶
　　失多保佑之(歐陽修陳公神道碑銘/)¶
　　劉筠字子儀大名人再知廬州筠臨事明達治尚¶
　　簡嚴(宋史本傳/)¶
　　劉綜字居正虞鄉人真宗時知廬州强敏有吏才¶
　　所至挫抑豪右振興法度時論美之(南畿志/)¶
　　陳希亮字公弼青神人仁宗朝知廬州時有虎翼¶
<pb:KR2k0042_WYG_116-40a>¶
　　軍士屯壽春者以謀不軌伏誅其黨數百人遷於¶
　　廬各懐疑懼竊入府舍將為不利希亮流其渠魁¶
　　以其餘給左右使令且守倉庫衆皆感激指心自¶
　　誓迄不敢貳(南畿志/)¶
　　張田字公載澶淵人嘉祐末知廬州治有善迹嘗¶
　　作欽賢堂繪漢唐以來清能刺史晨夕拜之(宋史/本傳)¶
　　楚建中字正叔洛陽人仁宗朝以天章閣待制出¶
　　知無為軍㢘靜不擾去後歴三甲子民更立祠祀¶
<pb:KR2k0042_WYG_116-40b>¶
　　之(南畿志/)¶
　　孫覺字莘老髙郵人神宗時為合肥主簿歲旱郡¶
　　守檄民捕蝗輸官覺曰民方艱食若以米易之必¶
　　盡力是為除害而享利也守悦推其法于他縣民¶
　　賴之後為廬州守以明恕著聲(宋史本傳/)¶
　　朱服字行中烏程人哲宗時知廬州值歲饑便宜¶
　　賑䕶全活十餘萬口逾年大疫又課醫持善藥分¶
　　拯之賴以安者甚衆(宋史本傳/)¶
<pb:KR2k0042_WYG_116-41a>¶
　　王蘧紹聖初知無為軍健於吏才興三圩開十二¶
　　井又築北領以捍水患世䝉其利(南畿志/)¶
　　李公麟字伯時舒州人元符中為無為州司尸叅¶
　　軍政尚通敏聽事判決筆無停思剏製漏箭銅壺¶
　　工巧獨絶(宋史文苑傳/)¶
　　陳瓘字了翁南劍沙縣人大觀中以右司諫劾蔡¶
　　京謫知無為軍為政㢘平(南畿志/)¶
　　米芾政和間知無為軍善察民寃行法不畏强禦¶
<pb:KR2k0042_WYG_116-41b>¶
　　時飛蝗入境不傷禾稼人咸異之(宋史文苑傳/)¶
　　呉懋字禹功陽羨人徽宗時令廬江時劇盜劉五¶
　　掠州縣去廬江纔一驛懋之官行至中塗或止之¶
　　懋笑曰男兒當斬賊平亂鼠輩何為者今行縛之¶
　　賊聞其來不敢入境(南畿志/)¶
　　胡伸字彦時婺源人以司業知無為軍㑹巢縣黠¶
　　民訴其令斂錢數百千櫝藏列肆中伸察其妄遂¶
　　按訴者罪伸政尚慈恕而利病灼然去之日士民¶
<pb:KR2k0042_WYG_116-42a>¶
　　繪像祀之(南畿志/)¶
　　趙善俊字俊臣太宗七世孫紹興末知廬州㑹歲¶
　　旱江浙饑民踵至善俊分給官田貸牛種僦屋以¶
　　居至者如歸又以焦湖湮涸饋運不通乃募鄉兵¶
　　保孤姥二山治屋儲粟以備敵增學舍修包拯祠¶
　　人感其化(宋史宗室傳/)¶
　　丁仁湖廣人寧宗時知無為軍嘗築堰蓄水以資¶
　　灌溉民呼為丁公堰(南畿志/)¶
<pb:KR2k0042_WYG_116-42b>¶
　　江潤身字崇德婺源人咸淳初為合肥主簿清㢘¶
　　剛決讞獄尤矜恕多所平反(南畿志/)¶
　元塔海廬州路總管時飛蝗北來民患之海禱于天¶
　　蝗乃引去亦有墜水死者民乏食開廩減直俾民¶
　　糴之所活甚衆(元史本傳/)¶
　　實喇布哈䝉古人泰定間任舒城縣達嚕噶齊歲¶
　　旱民饑富家閉糴衆將肆焚掠溥化奬勵好義之¶
　　民令出錢糴穀驗口賙給四境以安(舒城縣志/)¶
<pb:KR2k0042_WYG_116-43a>¶
　　王碩河南人延祐初授無為州同知㢘潔有幹材¶
　　不畏彊禦嘗檄清理學田搜抉隠漏凡得田一百¶
　　一十九頃又追積負糧米三百石自是廩有餘粟¶
　　士得餼養(無為州志/)¶
　明唐元字元亨臨淮人明初知無為州招徠流散安¶
　　集有方以課最擢太僕寺卿(無為州志/)¶
　　蘇敏昌平人洪武初授廬州推官刑政不苛擢知¶
　　府莅任八載甚得民心卒於官民流涕(南畿志/)¶
<pb:KR2k0042_WYG_116-43b>¶
　　董曾知無為州陳友諒執曾欲降之不屈縛而沈¶
　　諸江世傳泥汊口即曾遇害處(無為州志/)¶
　　伍塾字貢均廬陵人洪武中知廬江開設縣治招¶
　　撫流移嘗手書孝經論語教民誦讀(廬江縣志/)¶
　　樂瓚潞州人洪武十年知無為州剛毅信直吏民¶
　　畏服(南畿志/)¶
　　鄒以信廬陵人永樂五年知無為州政尚德教州¶
　　人感化以博學能文稱文章太守(南畿志/)¶
<pb:KR2k0042_WYG_116-44a>¶
　　王仕錫南城人永樂二十二年知無為州興學勸¶
　　農修廢舉墜任滿民留之復任九年(南畿志/)¶
　　揭稽字孟哲廣昌人宣德十年以御史出知廬州¶
　　興革悉中矩度先是永樂中遷齊藩于廬王素驕¶
　　衛士强攫民物頗為郡害稽力奏移之(廬州府志/)¶
　　劉顯豐城人宣德十年知舒城縣課農桑興學校¶
　　增開水利與漢劉馥俱祀羮頡侯廟(舒城縣志/)¶
　　杜彪魏縣人知無為州初下車故不事事案牘紛¶
<pb:KR2k0042_WYG_116-44b>¶
　　積吏胥以為可欺已而情弊灼然迺振紀綱均賦¶
　　役鋤强扶弱民大悦服(無為州志/)¶
　　程文確山人成化中知舒城縣通練吏治興學校¶
　　修水利歲災為民懇免歲辦繇賦尋擢御史(舒城/縣志)¶
　　馬金字汝礪西充人初授廬州通判再遷知府歴¶
　　任久盡去宿蠧建余忠宣公祠創景賢書院修郡¶
　　庠尊經閣購書藏之(廬州府志/)¶
　　呉英裕州人成化間知巢縣理繁劇井然有條奸¶
<pb:KR2k0042_WYG_116-45a>¶
　　胥無所措手(巢縣志/)¶
　　楊璲字廷佩原武人正徳中知廬州府時劉瑾專¶
　　政境内有巨惡張杲璫張龍兄也璲發其奸撲殺¶
　　之庫吏循故事以羨餘獻璲曰盜官錢者法當遣¶
　　速令歸之庫(廬州府志/)¶
　　聶曼字子貞金谿人廬州教授邃於易終日端坐¶
　　無惰容僚友喪𦵏多所佽助諸生窮甚者月給以¶
　　米(廬州府志/)¶
<pb:KR2k0042_WYG_116-45b>¶
　　孫聰字克明北直人正德中知合肥寇亂之後招¶
　　撫流移悉心安集(合肥縣志/)¶
　　齊恩隆德人無為州同知善騎射流寇犯圌山檄¶
　　恩往禦以衆寡不敵死之贈光禄寺丞(無為州志/)¶
　　龍誥字孔錫攸縣人正德中知廬州府嘉靖癸未¶
　　大旱開廩設粥平糶營建惠民倉鎮淮樓藉力役¶
　　以給食所活數萬道死者設義塚瘞之(廬州府志/)¶
　　呉嶽字汝喬汶上人嘉靖中知廬州設旌善癉惡¶
<pb:KR2k0042_WYG_116-46a>¶
　　二亭分列民之賢不肖朔望進諸生講經義歲大¶
　　疫擇醫市藥設局以療之税課千金例輸府悉白¶
　　上臺貯公帑西山産薪惟供官爨弛其禁與民共¶
　　之(廬州府志/)¶
　　胡奎字應文新淦人嘉靖庚寅授廬州推官議刑¶
　　無失入詿誤者多為辨脱(廬州府志/)¶
　　張瀚字子文仁和人嘉靖間守廬州州西闗故有¶
　　濠源出李陵雞鳴諸山雨潦則病涉瀚跨流為橋¶
<pb:KR2k0042_WYG_116-46b>¶
　　民賴以濟歲祲發粟嚴禁糴販數讞大獄多所平¶
　　反(廬州府志/)¶
　　屠仲律字宗豫嘉興人嘉靖庚申以南御史出知¶
　　廬州諳于吏治而愛民尤切歲歉罄囊代輸秋税¶
　　不復徵補㑹疾作百姓祈禱四出願以身代竟卒¶
　　于官(廬州府志/)¶
　　王家賔嘉靖間知廬州府䘏荒興學皆極誠懇以¶
　　拂權貴去官(廬州府志/)¶
<pb:KR2k0042_WYG_116-47a>¶
　　潘恕字行甫海陽人嘉靖間知合肥吏民一見輒¶
　　不忘置學田數百畝歲收以給寒畯(合肥縣志/)¶
　　陳其樂貴溪人嘉靖中知合肥雖居官家人不廢¶
　　紡績其同邑夏言當路未嘗一通書問(合肥縣志/)¶
　　陳懋觀福建人隆慶初知廬州遇士以禮嘗曰毎¶
　　見諸生暴堦下心即不安斷獄不輕入罪情法相¶
　　麗者猶矜慎再三(廬州府志/)¶
　　何寵臨海人由進士知無為州不事苛察而法所¶
<pb:KR2k0042_WYG_116-47b>¶
　　當施絶無寛假倭入寇江上羽書日至寵修築城¶
　　池申嚴烽燧一方賴焉(無為州志/)¶
　　王俸字㢘父秀水人萬厯中知廬州剔蠧息民歲¶
　　大旱手執槁禾流涕禱壇壝且拜且行赤日當午¶
　　雷雨忽大作(廬州府志/)¶
　　江沛然黄岡人以給事中謫官經歴署廬江事積¶
　　弊之後力為振刷㢘渠奸寘之法一境肅清(廬江/縣志)¶
　　陳應龍號起田侯官人萬厯十五年知無為州濵¶
<pb:KR2k0042_WYG_116-48a>¶
　　江一帶為圩三百六十有竒盛夏江流内灌膏腴¶
　　盡没應龍親歴汙萊相度累月申請照糧派夫築¶
　　堤五千二百七十餘丈民名之曰陳公壩(無為州/志)¶
　　何邦漸浪穹人萬厯中知無為州州歲徵漕米八¶
　　千九百有奇約以十之四運黄雒河交兑北上餘¶
　　由長江行千三百里解鳳陽江濤覆溺及虧耗需¶
　　索甚為民害邦漸請留鳳陽臨淮二縣米充鳳餉¶
　　而本州併于黄雒河交兑彼此稱便(無為州志/)¶
<pb:KR2k0042_WYG_116-48b>¶
　　胡震亨字孝轅海鹽人萬厯中除合肥令英察若¶
　　神民扞網者輒指數姓名蠧吏毫毛不敢有所犯¶
　　邑有世家裔犯竊震亨則資以錢諭令自新其人¶
　　感媿卒改行(合肥縣志/)¶
　　洪邦光福建人知無為州州除養馬免糧田外一¶
　　切歲辦不均邦光酌議申請分秋糧夏麥絲絹糖¶
　　油四則以税糧馬價照畝均攤至今垂為定例(無/為)¶
　　(州志/)¶
<pb:KR2k0042_WYG_116-49a>¶
　　呉大朴固始人崇禎時知廬州府乙亥春流寇薄¶
　　城大朴守東門發礟斃其魁縱火燒城外民居之¶
　　為賊窟者又起礟樓臨濠東石牐賊不敢逼(廬州/府志)¶
　　熊文舉字公逺新建人崇禎時知合肥㢘平流賊¶
　　薄城文舉分守西偏築威逺亭其上指畫有方(合/肥)¶
　　(縣志/)¶
　　嚴覺字知非歸安人崇禎時知巢縣乙亥春流寇¶
　　陷城被執不屈舉家遇害(巢縣志/)¶
<pb:KR2k0042_WYG_116-49b>¶
　　趙興基字鶴天雲南人通判廬州崇禎壬午張獻¶
　　忠薄城下興基分守水西門防禦甚力五月城陷¶
　　仗劍下戍樓手刃數賊被創而死經歴鄭元綬浙¶
　　江人分守南薰門亦死之(廬州府志/)¶
國朝趙允光大興人順治初知廬州府時兵燹之後流¶
　　亡未復允光招徠撫字輕徭均賦民獲其利無為¶
　　巢縣間有頑民聚黨為患允光捕之悉獲其魁繩¶
　　以法¶
<pb:KR2k0042_WYG_116-50a>¶
　　張鵾翔字鵬舉陜西人順治丁亥進士知合肥縣¶
　　為政和平嚴不過刻寛不過縱時皆以循吏稱之¶
　　(舊通志/)¶
　　呉允昇字賔廷奉天人順治九年知廬州府寡慾¶
　　省刑民被其惠時歲連旱允昇設法賑濟全活者¶
　　衆學宫圮壊捐貲繕葺士民立祠祀之(舊通志/)¶
　　王業興字鳴石奉天人順治中知廬州府值海氛¶
　　逼境業興親率家丁及營卒登陴捍禦屢挫賊鋒¶
<pb:KR2k0042_WYG_116-50b>¶
　　州得無事治郡十三年勸課農桑減省刑獄民咸¶
　　德之又出俸錢建斗文書院聚諸生肄習其中後¶
　　遷荆南巡道¶
　　佟國貞奉天人順治中知無為州瀕江田廬恃圩¶
　　壩為捍蔽十六年三壩將圮國貞相度形勢自鮑¶
　　家橋至周思溝預築堤四千丈有奇名曰四壩後¶
　　三壩傾而田廬卒無恙¶
　　王宗聖奉天人順治中知舒城縣年二十餘詳慎¶
<pb:KR2k0042_WYG_116-51a>¶
　　如老吏斷訟莅事吏不能欺兵燹後安輯流亡威¶
　　德並著¶
　　張可捷大同人順治中知舒城縣為人悃愊無華¶
　　不炫才不沽名安靜寛和始終如一蔬食布袍順¶
　　民好惡一時稱良吏焉¶
　　祁文友廣東人順治十八年知廬江縣清丈量均¶
　　里甲平賦役勸農桑¶
　　薛之佐字鶴齊蒼溪人知廬州府精明强幹剔弊¶
<pb:KR2k0042_WYG_116-51b>¶
　　釐奸豪强不逞之徒皆潛徙境外士民頌之¶
　　聶源字天水宣府人知廬州府為政寛簡愛民禮¶
　　士值大兵至郡軍需旁午源殫心籌畫閭閻得以¶
　　不擾未幾引年乞休士民皆泣送之¶
　　顔堯揆永春人康熙六年知無為州時前令佟國¶
　　貞所築新壩漸為江濤所齧揆自李家祠至王家¶
　　渡築壩八百八十丈濶三丈髙一丈九尺次年大¶
　　水田廬恃以無恙并和州含巢二縣皆賴焉州民¶
<pb:KR2k0042_WYG_116-52a>¶
　　勒石於壩上名之曰顔公壩¶
　　何朝聘奉天人康熙初知舒城縣明敏有才畧正¶
　　賦不缺於供而民無催科之擾招民墾田給以牛¶
　　種治舒七載獄訟衰息¶
　　董守義奉天人康熙中知舒城縣有幹濟才逆藩¶
　　之亂舒為衝邑大兵往來驛絡舟車芻糗應時而¶
　　辦閭閻無擾邑人戴之¶
　　李衍芳字徵逺雲南人康熙二十三年知廬江邑¶
<pb:KR2k0042_WYG_116-52b>¶
　　南有二湖環湖皆圩田惟缺口一河通江洩水豪¶
　　民毎截河作壩障上流以資灌溉澇則以隣為壑¶
　　又編竹横於河以收漁利民病之衍芳特申請除¶
　　去¶
　　　鳳陽府¶
　漢宋均字叔庠安衆人建武中遷九江太守郡多虎¶
　　患均到退奸貪進忠善虎東渡中元元年山陽楚¶
　　沛多蝗飛至九江境輒東西散去(後漢書本傳/)¶
<pb:KR2k0042_WYG_116-53a>¶
　　時苗鉅鹿人建安中為壽春令始之官用黄牸牛¶
　　駕車歲餘生一犢及去謂主簿曰令來時本無此¶
　　犢是淮南所生也留之而去(後漢紀/)¶
　晉劉頌字子雅廣陵人武帝時為淮南王相在官嚴¶
　　整甚有政績舊修芍陂歲用數萬人豪强兼并孤¶
　　貧失業頌使計工受直百姓歌其平惠(晉書本傳/  互見揚)¶
　　(州府人物/)¶
　南北朝宋垣䕶之字彦宗桓道人元嘉中為鍾離太¶
<pb:KR2k0042_WYG_116-53b>¶
　　守王𤣥謨攻滑臺䕶之百舸為前鋒虜牽𤣥謨水¶
　　軍大艚連以鐵鎖三重絶䕶之路䕶之中流而下¶
　　以長柯斧斷鎖惟失一舸餘舸並全(宋書本傳/)¶
　齊沈文季字伯達武康人官尚書右僕射魏軍南侵¶
　　明帝遣文季鎮壽春文季入城嚴加守備魏軍遁¶
　　百姓無所損(齊書本傳/)¶
　梁曹景宗字子震新野人梁天監五年魏拓跋英攻¶
　　鍾離詔景宗往援擊破之(梁書本傳/)¶
<pb:KR2k0042_WYG_116-54a>¶
　隋趙軌洛陽人為壽州總管長史芍陂舊有五門堰¶
　　蕪穢不治軌更開三十六門灌田五十餘頃(隋書/循吏)¶
　　(傳/)¶
　　元孝矩洛陽人拜壽州總管髙祖賜璽書曰楊越¶
　　氛祲侵軼邊鄙爭桑興役不識大猷以公志存逺¶
　　略故令鎮邊服懐柔以禮稱朕意焉(隋書本傳/)¶
　唐員半千字榮期齊州人為濠州刺史不專任吏所¶
　　至禮化大行(唐書本傳/)¶
<pb:KR2k0042_WYG_116-54b>¶
　　張鎰字季權河南人大厯中刺濠州政條清簡延¶
　　經術之士講教生徒比去州升明經者四十人李¶
　　靈耀反鎰團鄉兵嚴守禦(唐書本傳/)¶
　　張萬福元城人㓜從征有功賜名正德宗時李正¶
　　已反屯兵埇橋江淮漕船不敢踰渦口乃以萬福¶
　　刺濠州帝曰先帝改爾名者所以褒也朕謂江淮¶
　　草木亦知爾威名若從所改恐賊不曉是卿復賜¶
　　舊名萬福馳至渦口駐馬於岸悉發漕船賊兵倚¶
<pb:KR2k0042_WYG_116-55a>¶
　　岸熟視不敢動(唐書本傳/)¶
　　李遜字友道為濠州刺史時觀察使多額外浮斂¶
　　遜一不應(唐書本傳/)¶
　　侯固大中間濠州刺史奏乞增植桑無加税有石¶
　　刻在定逺縣門(舊史/)¶
　五代李延鄒鄱陽人濠州録事叅軍郭廷謂降周時¶
　　命草降表延鄒責以忠義廷謂以兵脅之延鄒投¶
　　筆曰大丈夫終不負國為叛臣作降表遂遇害(南/唐)¶
<pb:KR2k0042_WYG_116-55b>¶
　　(書郭廷謂傳/)¶
　宋王郁臨江人為濠州判官臨没謂家人曰吾歴官¶
　　五十餘年慎于用刑活人多矣後其有興者乎(宋/史)¶
　　(王欽若傳/)¶
　　張式字景則建安人天禧時知濠州州人縊其妻¶
　　而以自殺告獄既具式詰之立伏人以為神終身¶
　　不營田宅得禄即以置書曰子孫業此足矣(南畿/志)¶
　　魏琰字子浩知壽州盜殺寺童子有司執僧笞服¶
<pb:KR2k0042_WYG_116-56a>¶
　　琰㢘知其寃脱械縱之一府爭以為不可後數日¶
　　得真盜(宋史本傳/)¶
　　呉奎字長文濰州人至和二年知壽州專以仁恕¶
　　及民事至立斷吏民久而思之(宋史本傳/)¶
　　張昇字杲卿韓城人嘗守濠州昇忠信清儉不受¶
　　私謁分俸禄以贍九族(宋史本傳/)¶
　　陳堯佐字希元閬州人知壽州歲大饑堯佐自出¶
　　米為糜以食饑者於是吏民皆爭出米所全活者¶
<pb:KR2k0042_WYG_116-56b>¶
　　數萬人(宋史本傳/)¶
　　曾致堯字正臣南豐人知壽州州近京師諸豪大¶
　　商結權貴號為難治致堯居歲餘斂手不敢犯人¶
　　亦莫見其以何術而然也既去壽人遮留以一騎¶
　　二卒逃去過他州猶有追之者(歐陽修曾公神道/碑銘)¶
　　盛修已通判宿州建炎三年盜入宿修已被執不¶
　　屈為所害(南畿志/)¶
　　康允之建炎中知壽春府渠賊丁進聚衆萬餘人¶
<pb:KR2k0042_WYG_116-57a>¶
　　攻城允之率軍民固守賊解圍去奏至髙宗謂輔¶
　　臣曰此郡守得人之效也(南畿志/)¶
　　徐瑞益金華人為虹縣尉張邦昌偽詔至縣令以¶
　　下迎拜宣讀如常儀獨瑞益不赴向子諲言於朝¶
　　為易文資(南畿志/)¶
　　邵青紹興中為兵馬鈐轄濠州陷青巷戰死之(南/畿)¶
　　(志/)¶
　　連南夫應山人髙宗時守濠州舊有東西二城濠¶
<pb:KR2k0042_WYG_116-57b>¶
　　水經其間入淮南夫決濠水由城西徑達於淮合¶
　　二城為一(南畿志/)¶
　　楊照濠州將官金圍城急照躍上角樓刺賊俄中¶
　　流矢卒有統領丁元者呼其徒毋負國一舟二百¶
　　人皆鬭死(宋史忠義孫暉傳/)¶
　　王阮字南卿江州人紹熙中知濠州請復曹瑋方¶
　　田修种世衡射法日講守備與邊民訪北境事終¶
　　阮在濠無南侵患(宋史本傳/)¶
<pb:KR2k0042_WYG_116-58a>¶
　　王霆字定叟東陽人理宗朝知濠州節浮費糴粟¶
　　買馬以備不虞尋差知安豐軍臣寮上言王霆在¶
　　濠人甚安之不宜輕易詔再守濠職事修舉(宋史/本傳)¶
　　李庭之淳祐中為兩淮制置司叅議官議栅清河¶
　　五口增淮南烽火一百二十及知濠州復城荆山¶
　　以備淮南凡所籌措皆切中機宜(宋史本傳/)¶
　　趙士嶐字景瞻淮南西路兵馬鈐轄駐壽春劇賊¶
　　丁一箭衆號十萬攻城三旬不退士嶐募軍中敢¶
<pb:KR2k0042_WYG_116-58b>¶
　　死士與之謀選壯士數百出賊不意擊走之(宋史/本傳)¶
　元王庭玉字國寳清苑人至元十五年授招信路總¶
　　管府達嚕噶齊崇教化勸農桑勵風俗境内稱治¶
　　(南畿志/)¶
　　李良祐為靈璧縣尹縣經兵燹城郭為墟至元二¶
　　十四年復立縣良祐相度形勢内廨外市皆所經¶
　　始(靈璧縣志/)¶
　　安汝明寧晉人延祐中宰定逺興利除害三年土¶
<pb:KR2k0042_WYG_116-59a>¶
　　田闢戸口增盜息賦均民無勞役(定逺縣志/)¶
　　嚴忠信東昌人知濠州政尚嚴明大興學校(南畿/志)¶
　　谷杲字明之至治二年為安豐路總管有能聲(南/畿)¶
　　(志/)¶
　　哈喇字元素賜姓金至順間為鍾離縣達嚕噶齊¶
　　平反寃獄政為諸邑最(南畿志/)¶
　　呉昇字起東黄巖人至正間尹虹縣性㢘潔才具¶
　　亦優士民稱之(虹縣志/)¶
<pb:KR2k0042_WYG_116-59b>¶
　　張謙字文益髙唐人至正六年安豐路總管歲饑¶
　　賑䘏有方多所全活(南畿志/)¶
　明蔣子杰奉化人洪武初任知府寛嚴相濟惠政甚¶
　　多(南畿志/)¶
　　樂徽洪武初知虹縣政教修舉百廢皆所興造(虹/縣)¶
　　(志/)¶
　　樂瓚陽城人洪武初知臨淮縣㢘幹賦均役平(臨/淮)¶
　　(縣志/)¶
<pb:KR2k0042_WYG_116-60a>¶
　　鄭真鄞縣人洪武中教諭臨淮多方造士㑹晉王¶
　　之國道經臨淮召講春秋真開陳大義王甚喜(南/畿)¶
　　(志/)¶
　　楊浩江陵人永樂中知府事律已無私御下有道¶
　　(鳳陽府志/)¶
　　楊鏞永樂中知懐逺縣㢘謹愛民遷知沂州百姓¶
　　攀留(懐逺縣志/)¶
　　閻斌乾州人宣德四年授臨淮縣丞盡心撫字吏¶
<pb:KR2k0042_WYG_116-60b>¶
　　民愛服將代相率詣上臺乞留在官二十三年終¶
　　始一節(臨淮縣志/)¶
　　何誠字則明莆田人正統元年知虹縣清慎慈惠¶
　　士民愛戴秩滿父老三百餘人詣闕請留㑹以疾¶
　　卒百姓行號坐哭如喪考妣(虹縣志/)¶
　　楊瓚正統間知鳳陽府持身㢘介莅政公勤入覲¶
　　上賜襲衣褒勞(鳳陽府志/)¶
　　白玉後軍都督府同知成化元年守禦鳳陽修復¶
<pb:KR2k0042_WYG_116-61a>¶
　　芍陂興水利至今賴之(廣輿記/)¶
　　章鋭字元進鄞縣人成化二十一年知府事持已¶
　　公勤讞獄精審修學宫刻中都志綱舉目張得為¶
　　政大體(鳳陽府志/)¶
　　劉槩濟寧人成化間知壽州發姦摘伏豪黠屏跡¶
　　禁師巫斥淫祀招延名儒振興黌序尤講禦荒之¶
　　策量道里逺近分設預備倉又建石橋置義塜古¶
　　良牧無以過焉(壽州志/)¶
<pb:KR2k0042_WYG_116-61b>¶
　　曾大有字世亨麻城人𢎞治中知定逺縣凡黌舍¶
　　官廨城郭坊市悉為增拓修治撲滅妖賊孔布等¶
　　一境晏然(定逺縣志/)¶
　　呉九功雲南後衛人正德元年知臨淮縣莅政清¶
　　平存心慈愛行取赴闕士民追送留鞭懸于縣門¶
　　之左(臨淮縣志/)¶
　　楊麓字孔瞻德州人正德二年知定逺縣創建磚¶
　　城民賴保障(定逺縣志/)¶
<pb:KR2k0042_WYG_116-62a>¶
　　陳伯安黄陂人正德六年以御史謫知靈璧縣時¶
　　流寇楊虎擁衆來攻伯安被執不屈賊義而釋之¶
　　歸益圖守禦之計增髙城若干尺鑿河廣八里以¶
　　環其外全邑藉屏障焉(靈璧縣志/)¶
　　蔣賢隴州人正德六年授靈璧主簿楊虎入寇賢¶
　　與指揮錢英率民兵扞禦被執大罵不屈皆遇害¶
　　(南畿志/)¶
　　趙楷嘉靖間知鳳陽縣身服布袍出入跨一羸馬¶
<pb:KR2k0042_WYG_116-62b>¶
　　從役二三人不畏强禦豪猾望風斂迹三日一至¶
　　學宫拔弟子之秀者廩給之多所成就(鳳陽縣志/)¶
　　劉熇字德輝完縣人嘉靖四年知定逺縣時大饑¶
　　疫邑里蕭然熇拊循三年逃者以集居者以饒(定/逺)¶
　　(縣志/)¶
　　劉天民字希尹歴城人嘉靖四年知壽州崇奬節¶
　　孝懲刈頑梗立鄉社以厚風俗北門石橋久圮增¶
　　修二百餘丈積穀三萬石備荒(壽州志/)¶
<pb:KR2k0042_WYG_116-63a>¶
　　林大槐莆田人嘉靖四十五年知懐逺縣持身清¶
　　約日食止一蔬修復陂塘積貯倉粟卒于官無以¶
　　為殮士民悼之(懐逺縣志/)¶
　　張淵江西人隆慶五年知鳳陽縣毎節省歲支公¶
　　費及兊運餘米以代百姓之不能輸者加意恤民¶
　　而嚴于馭吏以蜚語劾去吏有進藏中鏹為道里¶
　　費者笑曰吾肯以官休易操耶斥不受(鳳陽縣志/)¶
　　陳永直蒲州人萬厯中授捕盜通判執法甚嚴初¶
<pb:KR2k0042_WYG_116-63b>¶
　　至獲劇盜折其脛沈淮水中四境肅然(鳳陽府志/)¶
　　王存敬號明洲確山人萬厯三十年知懐逺縣凶¶
　　荒頻仍亟圖休養墾荒賑饑仁聲騰于逺邇(懐逺/縣志)¶
　　黄克纘晉江人萬厯中知壽州愛民禮士而不避¶
　　權要常語寮佐曰受職自有定分名節千古不磨¶
　　申請編派等則名曰一條編至今賴之(壽州志/)¶
　　賈應龍安陽人萬厯三十一年知臨淮縣縣自國¶
　　初為鳳陽府治後府移鳳陽而縣仍名為附郭凡¶
<pb:KR2k0042_WYG_116-64a>¶
　　公事皆與鳳陽一例協辦民吏重困應龍始申請¶
　　免之又調兩驛夫馬皆得均平(臨淮縣志/)¶
　　陳泰交莆田人萬厯四十四年尹靈璧首革催頭¶
　　包攬之弊除河夫馬戸外幫與里甲各色科擾流¶
　　亡復業者數千家(靈璧縣志/)¶
　　張中藴永嘉人萬厯四十八年知懐逺縣性亢直¶
　　居官不攜眷屬一綈袍數年不易歴知鳳陽府(鳳/陽)¶
　　(府志/)¶
<pb:KR2k0042_WYG_116-64b>¶
　　范紹裘字次濂㑹稽人天啓丙寅任糧馬通判署¶
　　司李事攝鳳陽臨淮篆所至以㢘能稱時鎮守太¶
　　監劉鎮建魏璫生祠於臨淮紹裘絶不為屈世尤¶
　　服其勁節(鳳陽府志/)¶
　　朱國相榆林人署正留守事乙亥流賊張獻忠由¶
　　壽春攻鳳陽國相率營兵接戰于上窰山生擒賊¶
　　騎二人射死甚衆頃之賊萬騎俱至矢如蝟集遂¶
　　自刎死時留守中衛指揮陳𢎞道亦力戰死之(鳳/陽)¶
<pb:KR2k0042_WYG_116-65a>¶
　　(府志/)¶
　　張國翰鳳陽衛指揮崇禎八年流賊攻城督衆力¶
　　戰退之十七年劉良佐叛兵攻城又募敢死士縋¶
　　城出戰城以得全(鳳陽府志/)¶
　　顔容暄漳州人復聖裔知鳳陽府流賊犯境遣兵¶
　　同朱國相接戰及聞敗暄冠帶坐堂上罵賊不屈¶
　　賊殺之火其屍于堂階石上血漬成形宛如其像¶
　　郡人立塜建祠祀焉(鳳陽府志/)¶
<pb:KR2k0042_WYG_116-65b>¶
　　莊祖誼成都人崇禎十五年知懐逺縣甫下車即¶
　　設計擒崔乾兩劇賊以卓異聞(懐逺縣志/)¶
　　李彬呈貢人崇禎十五年知定逺縣當流寇蹂躙¶
　　之後總鎮黄得功移鎮定逺彬為修城練兵廣儲¶
　　積造火器招撫流移協力䕶持民甚賴之(定逺縣/志)¶
國朝史記功滿洲人順治初年知鳳陽府瘡痍之後以¶
　　撫綏為事輕徭省役勸課耕桑民皆樂業(舊通志/)¶
　　張純熙真定人順治間進士授鳳陽推官嚴明有¶
<pb:KR2k0042_WYG_116-66a>¶
　　守猾吏不敢營私權要請屬槩拒不應以持正稱¶
　　(舊通志/)¶
　　張啓泰長山人順治初知鳳陽縣當兵革之後撫¶
　　育黎元奬拔士類人咸徳之(舊通志/)¶
　　潘登貴字天章嘉定州人順治二年知懐逺縣時¶
　　兵戈甫定民氣未復登貴寛和鎮靜一以噢咻為¶
　　治境内安焉(舊通志/)¶
　　張爾翮富平人順治二年知虹縣繕城池嚴守備¶
<pb:KR2k0042_WYG_116-66b>¶
　　賦税勸諭輸納徵比不苛預備糧糗以給往來士¶
　　馬民不知擾¶
　　王棐字再旦長山人順治三年知壽州州頻經寇¶
　　亂廬舍蕭條棐一意休養釐剔弊蠧翦除强暴為¶
　　民捍患禦災又加意造士禮髙年使諭民為善居¶
　　數月政化大行¶
　　王業北平人順治四年知壽州下車㢘胥蠧為民¶
　　害者立除之一境稱快六年洪水驟至城門不得¶
<pb:KR2k0042_WYG_116-67a>¶
　　闔業挺身躍入甕城水中一手持重賞一手持刀¶
　　云用命閉門者即給賞不用命者誅一時併力閉¶
　　門億萬人得免沈溺¶
　　李大升字木生猗氏人順治十年守壽州莅政精¶
　　敏境内水利久湮為重修芍陂塘躬督畚鍤田疇¶
　　資以灌溉清里甲革耗羨誅鉏姦蠧捐貲修學建¶
　　東西齋舍集諸生奬誨之一科獲雋者十有三人¶
　　為州中盛事¶
<pb:KR2k0042_WYG_116-67b>¶
　　聶士貞字元次監利人康熈七年知定逺縣先是¶
　　邑苦逋賦或株繫無辜士貞盡行省釋令以限完¶
　　納逋戸感德輸賦倍早期年流民盡歸田畝墾闢¶
　　因崇學校奬節義優耆老恤㷀獨事簡民安鞭笞¶
　　不用以憂去官士民號泣遮留三日方出境¶
　¶
　¶
　江南通志卷一百十七¶
