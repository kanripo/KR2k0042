# -*- mode: mandoku-view; -*-
#+TITLE: 江南通志
#+DATE: 2015-08-24 22:41:11.622780
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷一百七十六
<pb:KR2k0042_WYG_176-1a>¶
欽定四庫全書¶
　江南通志卷一百七十六¶
　　人物志¶
　　　列女　(賢淑/)　(才媛附/)¶
　周孫叔敖母楚人叔敖兒時出游見兩頭蛇殺而埋¶
　　之歸而泣母問其故對曰聞見兩頭蛇者死今見¶
　　之恐去母而死也母曰蛇今安在曰恐他人又見¶
　　殺而埋之矣母曰吾聞有隂徳者必報以福汝不¶
<pb:KR2k0042_WYG_176-1b>¶
　　死也後果為楚相¶
　秦陳嬰母東陽人嬰故東陽令史居縣中素信謹稱¶
　　為長者秦末大亂東陽少年殺其令相聚得二萬¶
　　人欲立嬰為王母謂嬰曰自我為汝家婦未嘗聞¶
　　汝先世有貴者今暴得大名不祥不如有所屬事¶
　　成猶得封侯事敗易以亡非世所指名也嬰乃不¶
　　敢為王以兵屬項梁¶
　漢王陵母沛人陵始為縣豪高祖微時兄事陵高祖¶
<pb:KR2k0042_WYG_176-2a>¶
　　起沛入咸陽陵亦聚黨數千人居南陽及高祖還¶
　　擊項羽陵乃以兵屬漢羽取陵母置軍中陵使至¶
　　則東嚮坐陵母欲以招陵陵母既私送使者泣曰¶
　　願為老妾語陵善事漢王漢王長者毋以老妾故¶
　　持二心妾以死送使者遂伏劍而死¶
　　漂母淮隂人韓信垂釣城下母哀憐而飯之竟漂¶
　　數十日信謂母曰吾必重報母母怒曰大丈夫不¶
　　能自食吾哀王孫而進食豈望報乎後信徙為楚¶
<pb:KR2k0042_WYG_176-2b>¶
　　王至國名母賜以千金¶
　　嚴延年母東海下邳人延年為河南太守用刑刻¶
　　忍冬月論囚流血數里河南號曰屠伯母從家來¶
　　欲從延年臘到雒陽適見報囚大驚便止都亭不¶
　　肯入府延年出至都亭謁母母閉閤不見延年免¶
　　冠頓首閤下良久母乃見之因數責延年延年服¶
　　罪因自為母御歸府舍母畢正臘謂延年天道神¶
　　明人不可獨殺我不意當老見壯子被刑戮也行¶
<pb:KR2k0042_WYG_176-3a>¶
　　矣去汝東歸掃除墓地耳歲餘果敗東海莫不賢¶
　　知其母¶
　後漢沛孝王廣祖母周夫人王有疾安帝詔領王家¶
　　事周明正有法禮漢安中薨順帝下詔曰沛王祖¶
　　母太夫人周秉心淑慎導王以仁使光禄大夫贈¶
　　以妃印綬¶
　　范滂母汝南細陽人建寜二年大誅黨人督郵呉¶
　　導至縣抱詔書閉𫝊舍伏牀而泣滂聞之曰必為¶
<pb:KR2k0042_WYG_176-3b>¶
　　我也即自詣獄其母就與之訣滂白母曰仲博孝¶
　　敬足以供養滂從龍舒君歸黃泉存亡各得其所¶
　　惟大人割不可忍之恩勿增感戚母曰汝今得與¶
　　李杜齊名死亦何恨既有令名復求夀考可兼得¶
　　乎滂跪受教再拜而辭行路聞之莫不流涕¶
　　陸續母呉人太守尹興辟續為别駕從事以病去¶
　　還為郡門下掾興坐事徴詣廷尉獄續主簿等詣¶
　　洛陽詔獄就考母逺至京師覘候消息獄事持急¶
<pb:KR2k0042_WYG_176-4a>¶
　　無縁與續相聞但作饋食付門卒以進之續對食¶
　　悲泣不勝使者怪問其故續曰母來不得相見故¶
　　泣耳使者疑獄門吏卒通𫝊意氣召將案之續曰¶
　　因食餉羮識母所自調和故知來耳非人告也問¶
　　何以知母所作續曰母截肉未嘗不方斷葱以寸¶
　　為度是以知之使者嘉之上書説續行狀帝即赦¶
　　興等事還鄉里¶
　晉何無忌母劉氏彭城人征虜將軍建之女也弟牢¶
<pb:KR2k0042_WYG_176-4b>¶
　　之為桓元所害劉氏每銜之常思報復及無忌與¶
　　劉裕謀而劉察其舉措有異喜而不言會無忌夜¶
　　於屏風内制檄文劉氏潛以器覆燭徐登梯窺之¶
　　既知泣而撫之曰我不如東海吕母明矣汝能如¶
　　此吾讐恥雪矣因問其同謀知事在裕尤喜乃説¶
　　元必敗義師必成之理以勸勉之後果如其言¶
　　劉惔母任氏蘄人有高識家貧與惔寓居京口惔¶
　　稍知名論者比之袁羊惔喜還告其母母曰此非¶
<pb:KR2k0042_WYG_176-5a>¶
　　汝比勿受之又有方之范汪者惔復喜母又不聽¶
　　及惔年徳轉升論者比之荀粲¶
　唐王義方母泗州漣水人義方為侍御史將劾李義¶
　　府意必得罪即問計於母母曰昔王母伏劍成陵¶
　　之誼汝能盡忠吾死何恨義方遂以諫顯¶
　　桓彥範母丹陽人武后末年彥範為右羽林將軍¶
　　掌禁兵既與宰相張柬之籌定匡復之計以事白¶
　　母母曰忠孝不並立義先國家可也彥範遂同柬¶
<pb:KR2k0042_WYG_176-5b>¶
　　之等引兵入宫廢太后奉中宗復位¶
　　陸贄母韋氏贄父偘為溧陽令卒於官氏訓贄成¶
　　大儒為唐賢相徳宗時迎至京卒皇后賻遺因葬¶
　　洛陽¶
　宋錢公輔母蔣氏常州宜興人公輔父兵部員外郎¶
　　冶既殁母益進諸子於學衣食菲惡不以為慍均¶
　　親嫡庶有鳲鳩之徳自嫁至老中饋事皆身親之¶
　　紉縫之勞終身不廢子婦化服皆循其法公輔後¶
<pb:KR2k0042_WYG_176-6a>¶
　　以文學吏事顯為時名臣¶
　　沈括母許氏呉郡人太子洗馬許仲容女烏江主¶
　　簿洞妹適錢塘沈周相其夫厯官有聲及春秋高¶
　　於内外戚屬為高曾行而慈幼字㣲愈久彌篤二¶
　　子括扶括以文學貴顯名重當世扶入仕亦有吏¶
　　材其幼皆母自教之¶
　　吕希哲母張氏全椒人侍制昷之女以夫公著貴¶
　　封申國夫人嚴於訓子公著居相位擢用盡一時¶
<pb:KR2k0042_WYG_176-6b>¶
　　之選希哲有才行獨淹滯筦庫公著嘗嘆曰當時¶
　　善士吾收拾無遺希哲獨以我故置不試命也夫¶
　　希哲母賢明有法度聞公著言笑曰是亦未知其¶
　　子矣¶
　　周虎母何氏臨淮人開禧中虎守和州金兵犯境¶
　　虎母傾家貲以犒軍士破敵全城事聞特封感義¶
　　郡夫人誥詞畧云使天下為母者皆知以是教子¶
　　為子者皆知以是顯親¶
<pb:KR2k0042_WYG_176-7a>¶
　　王埜母鄭氏呉郡人埜以父介廕厯官浙漕忤權¶
　　貴丁大全嘗被論埜以母年老託言改除母曰我¶
　　已知之昔汝父以忤時相去國汝又如此我方喜¶
　　耳何憂¶
　　陳質妻丁氏兄丁謂欲官二甥氏固辭俾自學以¶
　　徳進謂竦然稱嘆鄉里稱為賢母¶
　　孫廷臣妻施氏晉陵人嘗書守身二字勉其夫廷¶
　　臣第進士姑年九十餘氏奉養備至内外數百指¶
<pb:KR2k0042_WYG_176-7b>¶
　　鳴鼓會食五從同炊郡以事聞詔封仁夀縣君¶
　元李習母姚氏太平人李敘妻幼通經史明大義教¶
　　子習翼不令與鄰童相聚嬉戲就傅少怠即不語¶
　　不食夜分必持敝衣在旁補綴課讀故二子皆成¶
　　名儒¶
　明陳繼母呉氏呉縣人繼生十月父汝言坐法死母¶
　　矢志撫孤繼稍長令盡讀父遺書復命從父友王¶
　　行俞貞木游得其指授貫穿經學蔚為名儒以大¶
<pb:KR2k0042_WYG_176-8a>¶
　　臣薦擢寘館閣¶
　　包節母楊氏華亭人夫亡子節孝俱幼氏督訓甚¶
　　嚴二子繼成進士為南北御史並負直聲¶
　　呉适母徐氏長洲人朂子力學登第适為給事中¶
　　屢進讜言以忤權奸下獄家人駭懼母獨安之曰¶
　　吾有子矣及鼎革後适力辭薦舉愛惜名節遵母¶
　　教也¶
國朝宗裔昌母陳氏呉縣人早寡守志子裔昌拾遺簪¶
<pb:KR2k0042_WYG_176-8b>¶
　　歸命至其所候還之一日風吹墜二絹於庭陳曰¶
　　无妄之獲非我所願且失者必多寃誣訪之則染¶
　　肆方意其傭盜去其志操如此康熙二十三年¶
　　　旌表¶
　　白夢鼎母陳氏江寜人明季子夢鼎與弟夢鼐以¶
　　公論忤貴人陷獄陳怡然曰子為范滂吾獨不為¶
　　滂母乎會國變得釋夢鼐成進士年八十四終¶
　　田士龍母王氏泰州人守節六十年教子以義方¶
<pb:KR2k0042_WYG_176-9a>¶
　　　舉動不茍士龍祗遵氏教立身砥行舉鄉飲賓氏¶
　　　年九十有六士龍年亦八十¶
　　　大學士張英妻姚氏桐城人英位致台輔姚膺封¶
　　　一品夫人謙謹樸儉如寒門素風居第京師二十¶
　　　餘年比鄰孺婦稱為老佛教子廷瓚廷玉廷璐廷¶
　　　瑑繼登華顯廷&KR0722;廷瓘文學早卒諸孫亦掇科第¶
　　　為大官並以名檢自持一門稟承慈訓家風莫尚¶
　　　焉卒年六十有九¶
<pb:KR2k0042_WYG_176-9b>¶
　　　大學士蔣廷錫母曹氏常熟人歸侍御史伊伊以¶
　　　忠直顯卒官中州子廷錫年甫十九曹天性寛仁¶
　　　而教子特嚴不少假借自廷錫少時每以忠孝大¶
　　　義朂之平居不茍嚬笑清齋奉佛廷錫由翰林厯¶
　　　官户部尚書二十餘年奉母京邸¶
聖祖仁皇帝賜扁曰般若相曰夀萱錫祉¶
世宗憲皇帝賜扁曰恩榮夀母福夀康寜時加存問賚予¶
　　　甚厚¶
<pb:KR2k0042_WYG_176-10a>¶
特恩封一品太夫人卒年八十有一¶
欽命大臣奠茶酒賜祭並賜銀治䘮¶
贈吏部尚書嵇永仁妻楊氏無錫人永仁以諸生客閩殉¶
　　　耿逆難楊辛勤守志孝養尊嫜撫七歳孤曾筠親¶
　　　為督課¶
詔旌其門曾筠由翰林厯官大學士¶
特恩封一品太夫人賚予珍羞藥物便蕃絡繹卒年八十¶
　　　有四¶
<pb:KR2k0042_WYG_176-10b>¶
特諭賜祭給帑治喪¶
　　　汪九漪妻程氏休寜人九漪為諸生勤苦著述氏¶
　　　佐甘㫖奉堂上歡姑黃氏特所鍾愛年踰九十語¶
　　　次及姑無不流涕教子孫有儀法康熙戊戌孫應¶
　　　銓以第一人及第明年氏百歲　旌表貞夀之¶
　　　門¶
御書期頤衍慶四大字内府製扁以賜又明年卒¶
　　　方舟母呉氏莆田人桐城方仲舒繼室家貧撫前¶
<pb:KR2k0042_WYG_176-11a>¶
　　　二女及所生子女凡八人黽勉中饋動循禮法教¶
　　　二子舟苞學成行立名滿天下苞舉進士直　南¶
　　　書房氏老病奉¶
特㫖御醫視疾頒賜内府藥物酒醴人以為榮¶
　　　胡宗緒母潘氏桐城人年二十八嫠居三子宗緒¶
　　　臺喆皆幼貧不能延師氏自督課非孔孟程朱之¶
　　　書禁勿閲嘗命僕治宅掘地得金匿之以數十金¶
　　　獻氏正色曰人貴義命自安藏金豈祥物哉弗納¶
<pb:KR2k0042_WYG_176-11b>¶
　　　慮僕因是得禍立戒遣之年八十三卒雍正五年¶
　　　　　旌表¶
　　　　才媛¶
　　周管仲妾名婧桓公出遊甯戚叩牛角而商歌公使¶
　　　管仲迎之戚曰浩浩乎白水管仲不知所謂婧曰¶
　　　古有白水之詩曰浩浩乎白水儵鯈之魚君來召¶
　　　我吾將安歸此甯戚之欲仕也管仲以報桓公遂¶
　　　相齊而霸¶
<pb:KR2k0042_WYG_176-12a>¶
　晉許邁妻孫氏呉郡孫宏女邁好道徃來茅嶺遺書¶
　　謝絶孫氏孫為書答之文詞悱惻以孟光秦女為¶
　　比欲與同行邁以永和三年入臨安西山後不知¶
　　所終¶
　南北朝齊韓蘭英呉人宋孝武時獻中興賦被賞入¶
　　宫明帝世用為宫中職僚齊武帝以為博士教六¶
　　宫書學以其年老多識呼為韓公¶
　隋劉臻妻陳氏蘄郡人有集十卷其元日獻椒花頌¶
<pb:KR2k0042_WYG_176-12b>¶
　　云旋穹周迴三朔肇建青陽散輝澄景載渙美哉¶
　　靈花爰採爰獻聖容暎之永夀千萬¶
　唐李氏女呉人能詩有詠破錢云半輪殘月掩微塵¶
　　依稀猶有開元字想得清光未破時買盡人間不¶
　　平事¶
　　南楚材妻薛氏臨淮人精書畫善屬文楚材嘗遊¶
　　陳潁間潁守慕其儀範欲以女妻之楚材許諾遣¶
　　僕歸取琴書似無歸意薛無計沮乃對鏡自圖其¶
<pb:KR2k0042_WYG_176-13a>¶
　　形裁詩寄之曰欲下丹青筆先拈寶鏡端已驚顏¶
　　索寞漸覺鬢凋殘淚眼描來易愁腸寫出難恐君¶
　　渾忘却時展畫圖看楚材得詩及真大慚遂托詞¶
　　拒守¶
　　李處道妻龔氏宗元女讀書通大義詩歌書法皆¶
　　過人晚年喜誦佛書自名曰守安處道年高而官不¶
　　達龔能安之¶
　宋朱億女呉人淑行婉質工琴書至道初裴愈奉使¶
<pb:KR2k0042_WYG_176-13b>¶
　　兩浙聞其才奏召入宫掖賜號白蓮花夫人後出¶
　　俗刺血書蓮花經一部改賜慈濟廣惪大師億孫¶
　　女二十娘子嫁朝請郎李防亦聰慧作混元圖¶
　　祝磯妻徐氏呉人敏慧能詩其筆墨畦徑多本杜¶
　　甫而清平冲淡蕭然出塵尤工賦有閨秀集二卷¶
　　行世¶
　　黃由妻胡氏平江尚書元功之女善筆札時作詩¶
　　文並可觀尤工寫竹自號惠齋居士¶
<pb:KR2k0042_WYG_176-14a>¶
　　沈清友呉人能詩咏漁父云起家紅蓼岸𫝊世綠¶
　　簑衣又有為甚鱸魚低價賣年來朝市怕秋風之¶
　　句¶
　　唐氏女子能書者蘇子瞻有觀唐氏書詩曰唐氏¶
　　能書十載聞誰知精絶向紅裙百金競買蒲葵扇¶
　　不必更求王右軍¶
　元鄭允端字正淑宋左丞相魏國清之後居呉中號¶
　　花橋鄭家嫁同郡施伯仁嫻内則能詩文至正間¶
<pb:KR2k0042_WYG_176-14b>¶
　　家為賊破年三十而殁宗族私諡曰貞懿有集曰¶
　　肅雝自為序¶
　明馬閑卿字芷居江寜陳太僕沂繼室年近八旬不¶
　　廢吟咏書法蘇軾頗與沂相𩔖善山水白描有芷¶
　　居集¶
　　周潔字玉如江寜人歸臨桂張鳴鳳數年後貽書¶
　　省父寄詩一册名雲巢集金陵士人競𫝊寫之¶
　　薛蘭英　蕙英呉人皆能詩建一樓二女日吟咏¶
<pb:KR2k0042_WYG_176-15a>¶
　　其中有詩數百首曰聨芳集楊鐵崖製西湖竹枝¶
　　曲和者百餘家二女曰西湖有竹枝曲東呉獨無¶
　　竹枝曲乎乃效其體作蘇臺竹枝十章楊見其稿¶
　　手題二詩極為嗟賞¶
　　孟淑卿呉人工詩詞自號荆山居士嘗論朱淑貞¶
　　詩云作詩須脱胎化質僧詩貴無香火氣鉛粉亦¶
　　然朱生故有俗病李易安可與語耳徐昌穀稱其詩¶
　　直欲與文姬羽仙輩争長¶
<pb:KR2k0042_WYG_176-15b>¶
　　孫某妻顧氏崑山顧茂儉之妹才思甚富嘗賦春¶
　　日詩何元朗謂可置玉臺新咏中¶
　　趙宧光妻陸卿子呉人尚寶卿師道女宧光廬墓¶
　　寒山卿子與偕卿子工詞章翰墨流布一時賦誄¶
　　之作典雅可誦論者皆稱其學殖優於宧光有雲¶
　　臥閣及考槃元芝等集子婦文淑¶
　　趙均妻文淑字端容待詔徵明元孫女性明恵敦¶
　　詩習禮均家日落而好賓客晨夕百需皆出淑十¶
<pb:KR2k0042_WYG_176-16a>¶
　　指善寫生圖得千種名曰寒山草木昆蟲狀題署¶
　　皆工貴姬委女争來師事無子有女曰昭嫁平湖¶
　　馬氏有才藻而孝淑夫婦殁手撰其事狀使嗣子¶
　　錕請銘於當代巨公¶
　　范允臨妻徐媛字小淑允臨以臨池負時名而小¶
　　淑多讀書好吟咏與寒山陸卿子唱和所著有絡¶
　　緯吟¶
　　葉紹袁妻沈宜修字宛君呉江人紹袁官工部郎¶
<pb:KR2k0042_WYG_176-16b>¶
　　中風流韶令宜修年十六來歸生三女長曰紈紈¶
　　次曰蕙綢幼曰小鸞蘭心蕙質皆女秀也宜修與¶
　　三女題花賦草中庭之咏不減謝家紈紈小鸞皆¶
　　不永年宜修神傷心死未幾卒紹袁合妻女所著¶
　　詩曰午夢堂集行於世¶
　　葉紈䊵字昭齊生三歳能朗誦長恨歌十三能詩¶
　　書法遒勁有晉風歸趙田袁氏幼妹小鸞殤哭妹¶
　　過哀發病卒年二十有三¶
<pb:KR2k0042_WYG_176-17a>¶
　　葉小鸞字瓊章四歳能誦楚詞十歳與母宜修初¶
　　寒夜坐母云桂寒清露濕即應云楓冷亂紅凋善¶
　　琴能橅山水寫落花飛蝶皆有致將婚而殁年十¶
　　七¶
　　沈自徴妻張倩倩自徴為沈宜修弟而倩倩即宜¶
　　修之姑之女也美而惠無子女乃女宜修之季女¶
　　小鸞年三十四卒工詩詞作即棄去小鸞記憶其¶
　　數首宜修為作傳並録小鸞所記詩附傳中自徴¶
<pb:KR2k0042_WYG_176-17b>¶
　　繼室李玉照亦能詩又宜修妹智瑤宜修弟君晦¶
　　二女憲英華鬘又同里周某妻沈媛媛女蘭英一¶
　　時倡酬哀輓之作流布人間稱為閨房勝事¶
　　顧懋宏妻朱柔英崑山人懋宏官知州有才名而¶
　　柔英與之揚㩁今古倡和為聲詩所著雙鳥擣衣¶
　　二賦及三體諸詩音節逼唐人刻有雙星館集¶
　　沈蕙端字幽馨呉江人精曲律作小令為時人所¶
　　傳¶
<pb:KR2k0042_WYG_176-18a>¶
　　王嶔妻顧氏崑山人幼秉家訓嫻書史所為詩文¶
　　動中格律已而嶔早世屏去筆研焚其稿唯闗節¶
　　孝慈懿事間援筆為之督遺孤棨為名孝廉¶
　　周泰妻婁氏長洲人博通五經子弟就學者日衆¶
　　即家立講堂隔幔分課泰令樂會卒於官婁奉骸¶
　　骨歸塟節操彌著¶
　　文良卿長洲人都憲森女森疏劾劉瑾家人羣沮¶
　　之良卿獨否人問故答曰大人忠鯁居言路如是¶
<pb:KR2k0042_WYG_176-18b>¶
　　分也字孝廉毛錫朋姑韓喜讀書嘗撰北齊史演¶
　　義以娯之性友愛有妹早寡良卿為造小閣居之¶
　　晨夕需皆饋焉¶
　　張本嘉妻王鳳嫻華亭人工詩二女引元字文姝¶
　　引慶字媚妹皆精翰藻母子相倡和有焚餘草雙¶
　　燕遺音傳於世¶
　　陸娟松江人陸徳藴女徳藴有高行為沈周之師¶
　　娟能詩後歸馬龍¶
<pb:KR2k0042_WYG_176-19a>¶
　　斗娘松江女子呉人沈津吏隠録載其送夫姚生¶
　　詩語意清雅膾炙一時¶
　　錢氏女揚州人正統間有詩名詩見高播明詩粹¶
　　選¶
　　沈承妻薄少君太倉人承有雋才而夭薄為詩百¶
　　首弔之踰年值承忌酹酒一慟而絶¶
　　方孔昭妻呉令儀字棣倩桐城人諭徳應賓女應¶
　　賓翰苑鉅儒令儀積習夙教相夫課子具有儀法¶
<pb:KR2k0042_WYG_176-19b>¶
　　早卒其姑方維儀搜其遺稿傳世¶
　　姚孫棨妻方維儀桐城人歸姚再期而夫亡乃請¶
　　大歸守志與弟婦呉令儀以文史代織絍删古今¶
　　宫閨詩史主於刋落淫哇區明風烈有清芬閣集¶
　　七卷¶
　　屠金樞妻沈天孫字七襄寜國人歸鄞縣屠長卿¶
　　子金樞長卿女瑤琴字湘靈與天孫徴事紬書分¶
　　題授簡長卿妻亦諳篇章每有諷咏就商訂焉長¶
<pb:KR2k0042_WYG_176-20a>¶
　　卿詩云姑婦懽相得西園結伴行分題花共笑奪¶
　　錦句先成一時士夫豔稱之天孫瑤琴皆早世兩¶
　　家兄弟彚刻其詩曰留香草¶
　　濮琰妻鄒氏名賽真當塗人博學工詩時以為女¶
　　士有未齋詩三卷女夫費少師宏為序稱其詩篇¶
　　什嚴整儼然笄幃中道學宿儒子韶𢎞治丙辰進¶
　　士官編修¶
　　芮儒妻端氏名淑卿當塗人教諭端廷弼女幼從¶
<pb:KR2k0042_WYG_176-20b>¶
　　父讀毛詩列女傳女範諸篇輒能解笄總後博通¶
　　羣書備有儀法與其夫白首相莊里黨重之有綠¶
　　窻詩稿年九十餘¶
國朝楊无咎繼妻張學典字羽仙呉郡徴君端拱女工¶
　　詩詞十歳作採蓮賦見者皆擊賞之兼精繪事與¶
　　无咎窮居偕隠日手經史教二子繼光繩武皆成¶
　　名所著有花樵集十餘卷同母姊妹七人各有集¶
　　第五妹學象字凌仙與學典孿生詩名亦相埒集¶
<pb:KR2k0042_WYG_176-21a>¶
　　曰研隠中歲而寡貧不能自存學典分宅居之學¶
　　象年老白髪絳紗為世女宗學典兩女芝芳女孫¶
　　錦並能詩芝適當湖文學汪㣓早寡無子依母氏¶
　　以居有淑芳集¶
　　呉詔妻張蘩字采于呉人幼通文史工吟咏有漸¶
　　樓集清平和婉得風人之遺子岳通經術詩亦工¶
　　蘩所指授也¶
　　嚴廷鍈妻孫嫊呉郡人幼明慧嫻經史兼工藻繪¶
<pb:KR2k0042_WYG_176-21b>¶
　　早寡寒燈敗帷辛苦四十載晚課女孫輯古名媛¶
　　文百餘首細為評註名曰古文鞶鑑識者以為可¶
　　補中壘列女傳汝南女典之缺巡撫張伯行表其¶
　　廬榜曰獨嫻大義¶
　　秦徳澄妻王氏無錫人金壇王彦泓女彦泓風度¶
　　清峻以詩名於世氏素承家訓聰慧善吟咏兼工¶
　　繪事為沒骨花鳥於前人規格外自闢畦徑年二¶
　　十餘寡居守節自號孱提道人又曰無生子有集¶
<pb:KR2k0042_WYG_176-22a>¶
　　三卷自為序之¶
　　楊幨妻王氏上海人光承女善詩有玉榮集¶
　　徐基妻張氏華亭人善詩有繡餘草教其女亦能¶
　　詩¶
　　王之珊婁縣人圖煒女許字平湖高岱未嫁卒聰¶
　　頴善讀書能詩著有露香樓集卒年二十¶
　　黃克㢲歙人曰瑚女幼聰慧喜為詩一字未安即¶
　　竟日忘食歸鄭未幾卒年二十著有繡餘集¶
<pb:KR2k0042_WYG_176-22b>¶
　　陳士更天長人教授以剛女侍父讀書即解學字¶
　　及詩文即工後贅壻李於池州學署母病奉湯藥¶
　　八年不少怠母卒代秉家政父善病又悼亡恒鬱¶
　　鬱女輒引故事或為小詩以解之卒年三十¶
　　龔克和妻馬荃字江香常熟人夫婦俱工書畫求¶
　　者貴若拱璧家貧偕至京師以繪事給衣食未幾¶
　　夫亡有貴客慕其賢欲得之荃截髪自誓扶柩歸¶
　　里立姪為嗣䌟纑染翰飲氷茹荼郡守童華表其¶
<pb:KR2k0042_WYG_176-23a>¶
　　閭為作節婦𫝊¶
　　唐方沂母呉氏上海人通内則明大義謙謹勤樸¶
　　不茍言笑其夫獻賦逺遊姑包氏疾供湯藥晝夜¶
　　不眠夫弟幼未婚出奩具為之聘娶以娯病嫜馭¶
　　下寛仁而訓子獨嚴時教以讀書奮志親黨井里¶
　　中有以急告者無不濟自奉則清齋布素紡績紉¶
　　縫終身不廢¶
　¶
<pb:KR2k0042_WYG_176-23b>¶
　¶
　¶
　¶
　¶
　¶
　¶
　¶
　江南通志卷一百七十六¶
