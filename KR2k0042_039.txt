# -*- mode: mandoku-view; -*-
#+TITLE: 江南通志
#+DATE: 2015-08-24 22:41:07.217481
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷四十
<pb:KR2k0042_WYG_039-1a>¶
　欽定四庫全書¶
　　江南通志卷四十¶
　　　輿地志¶
　　　　壇廟(四/)祠墓附(淮揚徐三府大海通三州/)¶
　　　　淮安府¶
　　　社稷壇在府治西門外¶
　　　風雲雷雨山川壇在府治南門外¶
　　　　農壇在府治東郊置有耤田歲以仲春亥日耕¶
<pb:KR2k0042_WYG_039-1b>¶
　　　　耤於此¶
　　　　郡厲壇在府治北門外(在縣曰/邑厲)¶
　　　　里社鄉厲二壇在各鄉保¶
　　　關帝廟在府城外雍正五年奉¶
㫖追封三代公爵春秋仝日祭於　後殿¶
　　　　蜡神廟¶
　　　　劉猛将軍廟俱在府城(以上壇廟所/屬縣皆如制)¶
　　　　龍王廟在府治新城¶
<pb:KR2k0042_WYG_039-2a>¶
　　　旗纛廟在各營¶
　　　淮瀆廟在府治新城北門外¶
　　　禹王廟在府治西南八十里髙堰湖堤¶
　　　漢髙祖廟在府治西四十五里恵帝元年令諸¶
　　　侯王立髙廟至今存焉¶
　　　英烈王廟在府治朝宗門外祀吳伍員¶
　　　東海恭王廟祀東漢東海恭王彊以始封於此¶
　　　也¶
<pb:KR2k0042_WYG_039-2b>¶
　　　楚元王廟在府治西南漢劉交封於此宋建炎¶
　　　中賊李成以萬衆攻城民禱於神大敗之由是¶
　　　廟祀益䖍舊以宋趙立魏勝應純之元許維貞¶
　　　為木主附廟中成化初知府楊昶又以漢張敞¶
　　　鄭𢎞汲黯尹翁歸黄浮三國關(漢壽/亭侯)張飛晉王¶
　　　祥王渾唐宋璟宋米芾明范中施禮彭遠丘陵¶
　　　皆有功於淮人者並附祀焉¶
　　　淮隂侯廟在府城南市祀漢韓信(附/)宋蘇軾淮¶
<pb:KR2k0042_WYG_039-3a>¶
　　　　隂侯廟碑銘(應龍之所以為神者以其善變化/而能屈伸也夏則天飛効其靈也)¶
　　　　(冬則泥蟠避其害也當嬴氏刑慘網宻毒流海/内銷鋒鏑誅豪俊将軍乃辱身汚節避世用晦)¶
　　　　(志在鵲起豹變食全楚之租故受饋於漂母抱/王霸之大畧蓄英雄之壯圖志輕六合氣蓋萬)¶
　　　　(夫故忍耻胯下洎乎山鬼反壁天亡秦族遇知/己之英主陳不世之竒䇿崛起蜀漢席捲關輔)¶
　　　　(戰必勝功必克掃强楚滅暴秦平齊七十城破/趙二十萬乞食受辱惡足累大丈夫之功名哉)¶
　　　　(然使水行未殞火流猶潛将軍則與草木同朽/麋鹿俱死安能持太阿之柄雲飛龍驤起徒歩)¶
　　　　(而取侯王噫自古英偉之士不逢機㑹委身草/澤名湮滅而無稱者可勝道哉乃碑而銘之曰)¶
　　　　(書軌新邦英雄舊里海霧朝翻山烟暮起宅臨/舊楚廟枕清淮枯松折栢廢井荒臺我停單車)¶
<pb:KR2k0042_WYG_039-3b>¶
　　　　(思人望古淮隂少年有目/無覩不知将軍用之如虎)¶
　　　　漂母廟在府治望雲門外¶
　　　　趙康川廟在府治東祀宋趙師旦¶
　　　　顯忠廟在府城北市之西祀宋開府趙立¶
　　　　風神廟在清河縣口康熙五十四年建雍正十¶
　　　　年重建奉¶
㫖欽定封號清河宣恵風伯之神¶
　　　　太王廟在清河縣東運河口¶
<pb:KR2k0042_WYG_039-4a>¶
聖祖仁皇帝南廵時¶
御題安瀾效祉四字扁額又勇南王殿¶
御賜長源永義四字扁額¶
　　　　淮神廟在清河縣東二里明武宗南狩至徐州¶
　　　　神著靈異¶
　　　　顯節侯廟在安東縣東祀唐御史王義方(附/)明¶
　　　　揚谷顯節侯廟記(唐侍御史王公義方舊有廟/在漣水之震隅郡乘莫詳所)¶
　　　　(始谷毎讀唐書至公傳未嘗不三復興歎而重/公之學髙公之誼壯公之直且惜公不大用於)¶
<pb:KR2k0042_WYG_039-4b>¶
　　　　(時而幸吾准得斯人之為重也初公起家道逢/困餒輙解所乘馬以遺之聲名聳動當宁太宗)¶
　　　　(使宰相聽其議論於其時尚書郎獨孤悊以儒/顯許敬宗推與之談公引物連類出入百家每)¶
　　　　(挫悊直出其上輙至㑹罷夫二子一時名儒也/而講究異同屈下於公此其學宜何如比是蓋)¶
　　　　(劉向之倫而有西漢之風者也宰相魏徴竒異/其才欲妻以夫人之姪公不可既而徴卒乃娶)¶
　　　　(焉人問其故則曰始則不附當路而今則感知/己者也初公自雲陽丞擢侍御史㑹李義府縱)¶
　　　　(□婦廹殺大理丞公欲劾之意必得罪問䇿於/母母曰吾聞王母伏劍将以成陵之義汝果盡)¶
　　　　(忠吾死且不恨矣夫貴姻勢縮母子相喣人之/常態也公於宰相既歿者而婚其家權倖動一)¶
　　　　(時者則直前擊之視死如歸母亦贊助其成此/其誼何如比是蓋滂母之流而有東都之節者)¶
<pb:KR2k0042_WYG_039-5a>¶
　　　(也公之廷劾義府其言有曰天子置公卿大夫/欲水火相濟鹽梅相成不欲獨是獨非也今陛)¶
　　　(下撫有萬邦蠻區夷落罪無逃罰而日月之下/姦臣肆虐此生殺之柄不自主出而下移佞臣)¶
　　　(矣即具法冠對仗叱義府跪聽彈劾夫義府人/猫笑刀髙宗親倖之臣也一時雌雄誰敢明白)¶
　　　(而公奮然叱之是其直言勁節逺配朱雲而攀/檻請劍之氣蓋異世而同符者也公生平友善)¶
　　　(張亮亮死而厚遇其妻子南行道逢濤霧酌水/誓祝天為開霽貶官之後遂不復仕進聚徒而)¶
　　　(教授焉既歿門人員半千輩築室廬墓三年乃/去夫人以忠烈一節稱公知公淺矣學如是誼)¶
　　　(如是直如是生有盛名歿而感物友道善終誠/信動天可謂完德是蓋有唐一代諸臣中之傑)¶
　　　(然者非獨所謂鄉先生/殁而可祀於社者也)¶
<pb:KR2k0042_WYG_039-5b>¶
　　　忠義祠在學宫内　節孝祠在山陽縣治西(二/祠)¶
　　　(屬縣俱/如制)¶
　　　許譚二祠在府西南八十里洪澤湖堤¶
　　　鍾離相公祠在府治七十里祀楚将鍾離昧¶
　　　范張祠在府治市橋祀范巨卿張元伯¶
　　　節孝祠在府治東祀宋徐積¶
　　　安定先生祠在府治西北祀宋胡瑗¶
　　　威濟祠在府城宋紹興間李寳自海道禦敵至¶
<pb:KR2k0042_WYG_039-6a>¶
　　　石臼山禱之因風縱火焚敵敵大敗詔封祐順¶
　　　侯廟祀之¶
　　　恭襄祠在清江浦祀明平江伯陳瑄¶
　　　督撫名臣祠在郡治東南祀總督廵撫都御史¶
　　　江夏王竑汝陽滕昭等二十四人¶
　　　貞烈祠在郡西北窑溝正徳四年為烈女何氏¶
　　　立¶
　　　王太保祠在鹽城縣西沙溝口祀晉王祥¶
<pb:KR2k0042_WYG_039-6b>¶
　　　陸丞相祠在鹽城縣治南祀宋陸秀夫(附/)明楊¶
　　　瑞雲重修鹽城縣陸丞相祠記(夫宋亡死節之/臣多矣乃余則)¶
　　　(以陸丞相為稱首云蓋戎臣武将率貔虎之士/鼓勇血戰敗北而死死於一時封疆之臣嬰城)¶
　　　(自守食盡力殫城未破而死死於旬月亦有舉/家同死者然髙樓止水猶在疆土中乃陸丞相)¶
　　　(則自徳祐元年至祥興二年歴時久矣一念忠/赤直與宋室相為存亡心逾金石氣貫日虹諸)¶
　　　(臣相繼亡去丞相獨不去又召致陳宜中張世/傑同赴國難周旋不舍今年走温州明年走福)¶
　　　(州更歴三主間關播越至於海上迨厓山破慮/帝為元人所得貽宗廟社稷之辱乃驅妻子先)¶
　　　(入海於是負帝入海死嗟乎難莫難於從容就/義終始不渝烈莫烈於舉家沉海盡葬魚腹故)¶
<pb:KR2k0042_WYG_039-7a>¶
　　　(余談品宋亡死節之臣以陸丞相為稱首云余/家厓山下最悉丞相死事毎登厓山俯海濤倚)¶
　　　(風悲弔之顧當其時七日浮屍出海上人得收/葬之故潮州有侍郎嶼即丞相墓也歲久墓就)¶
　　　(平後遂莫考覽丞相葬處傷哉萬厯己卯余受/命宰鹽城則首謁陸丞相祠又獲拜於所葬衣)¶
　　　(冠之墓有厚幸焉蓋丞相死所乃余之郷也余/所宰邑則又丞相之鄉也有異代之誼矣其時)¶
　　　(祠宇荒圯余亟修餙之既落成釃酒以告而誦/九歌九章以為迎神送神之曲肅乎見其儼然)¶
　　　(正笏之容而英英乎若其神之颯然而来也則/竊嗚唈太息曰史稱丞相仗劍驅妻子時夫人)¶
　　　(有難色豈謂夫人難一死哉夫人從丞相蕩析/者數年習聞忠義之言也自分一死所云難色)¶
　　　(者蓋欲與丞相同死耳以故丞相諭之曰爾先/去怕我不來遂與三子偕入海死嗚呼丞相忠)¶
<pb:KR2k0042_WYG_039-7b>¶
　　　(䰟烈氣千載如生載之汗青日星並耀著之祀/典爼豆生馨並妻子亦烺烺炳炳施聲來䙫丞)¶
　　　(相不/死哉)¶
　　　潘公祠在鹽城縣祀明潘季馴¶
　　　恵濟祠在清河縣舊新莊牐口明正徳三年建¶
　　　嘉靖間賜額¶
國朝雍正三年重修¶
　　漢楚王韓信母墓在府西四十里與漂母墓對¶
　　　漂母墓在府西四十里¶
<pb:KR2k0042_WYG_039-8a>¶
　　　枚臯墓在舊淮隂縣今失其處¶
　　唐盧國公程知節墓在府治東南紫霄宫前宋紹¶
　　　興十年韓世忠築城掘地得碑銘　按知節陪¶
　　　葬昭陵事見唐史掘地得碑始自宋王象之輿¶
　　　地記勝後人皆仍其誤耳¶
　　宋少卿張耒墓在府城北七里或云在城西舊淮¶
　　　隂縣¶
　　　教授徐積墓在府東三里塘有節孝祠¶
<pb:KR2k0042_WYG_039-8b>¶
　　　髙陽郡公韓渙墓在府舊城西門外¶
　　　刺史趙師旦墓在府城東三里塘¶
　　　觀察使趙立墓在山陽縣北辰鎭¶
　　　丞相陸秀夫墓在鹽城縣西南¶
　　　史欽墓在清河縣北金城鄉¶
　　明沭陽伯金濓墓在府東門外十五里石塘¶
　　　尚書沈翼墓在府南平河橋東岸¶
　　　侍郎楊理墓在府西鉢池山¶
<pb:KR2k0042_WYG_039-9a>¶
　　　　太子太保葉淇墓在府移風牐西岸¶
　　　　侍郎葉贄墓在府治西十里更字鋪¶
　　　　侍郎蔡昂墓在府治南包家圍¶
　　　　侍郎胡璉墓在府治西石塘¶
　　　　都御史潘塤墓在府平河橋¶
　　　　都御史盧蕙墓在府城西安樂鄉¶
　　　　都御史楊靖墓在府栁淮鄉¶
　國朝提學僉事劉芳聲墓在府城南楊家莊¶
<pb:KR2k0042_WYG_039-9b>¶
　　　　知縣劉昌言墓在山陽縣城東三里塘¶
　　　　揚州府¶
　　　社稷壇在府城西門外¶
　　　風雲雷雨山川壇在府城南門外三里橋¶
勅建先農壇在府治東郊壇旁有耤田歲以仲春亥日耕¶
　　　　耤於此¶
　　　　郡厲壇在北門外壽寧街(在縣曰/邑厲)¶
　　　　里社鄉厲二壇在各鄉保¶
<pb:KR2k0042_WYG_039-10a>¶
　　　關帝廟在府治北門街¶
　國朝雍正五年奉¶
㫖追封三代公爵春秋仝日祭於　後殿¶
　　　　城隍廟在府城西北¶
　　　　蜡神廟¶
　　　　劉猛将軍廟在府城(以上壇廟所屬/州縣皆如制)¶
　　　　旗纛廟衛所俱建¶
　　　怡賢親王祠在府治三&KR0412;河雍正十年奉¶
<pb:KR2k0042_WYG_039-10b>¶
㫖勅建¶
　　　　夏禹王廟在府治浮山後又一在髙郵州臨澤¶
　　　　鎭¶
　　　　邗溝神廟在府治邗溝傍¶
　　　　旌忠廟在府城東門内祀宋死節臣魏全王方¶
　　　　明¶
　　　　顯勇廟在府治舊城内祀宋死節臣吳從龍¶
　　　　三将軍廟在府城西祀宋将軍元怡梁宏張昭¶
<pb:KR2k0042_WYG_039-11a>¶
　　　又一在儀徴縣焦家山¶
　　　英烈王廟在儀徴縣胥浦橋即伍員祠也并祀¶
　　　漁丈人浣沙女廟在縣治祀女馮氏子胥亡楚¶
　　　囑其勿言女遂投江以絶口¶
　　　恭愛廟在縣陳公塘側祀漢廣陵太守陳登宋¶
　　　熙寧間建¶
　　　東嶽廟在髙郵州北新城小東門外宋太平興¶
　　　國間建¶
<pb:KR2k0042_WYG_039-11b>¶
　　　禹廟在髙郵州東北九十里臨澤鎭¶
　　　漢髙帝廟在髙郵州沛城村¶
　　　康澤廟在髙郵湖中洲上俗名耿七公廟祀宋¶
　　　耿遇徳遇徳昭宗時人天性忠實死而為神禱¶
　　　之者舟行無沒溺旱暵有甘澍屢封至靈應侯¶
　　　清水潭龍神廟在髙郵州城北二十里宋嘉定¶
　　　間建¶
　　　英烈夫人廟在高郵州即毛惜惜死節處詳見¶
<pb:KR2k0042_WYG_039-12a>¶
　　　　烈女¶
　　　　昭陽廟在興化縣昭陽山祀楚令尹昭陽亦名¶
　　　　山子廟¶
　　　　三閭大夫廟在興化縣滄浪里祀屈原¶
　　　　文孝廟在泰州治西宋紹興十三年建祀梁昭¶
　　　　明太子¶
　　　　忠義祠在學宫内¶
　　　　節孝祠在學傍(二祠各州/縣俱如制)¶
<pb:KR2k0042_WYG_039-12b>¶
　　　　董子祠在府治新興坊祀漢董仲舒舊在府城¶
　　　　兩淮運司後堂内有井曰董井即董子宅也明¶
　　　　正徳間改建於此康熙四十四年¶
御賜正誼明道額(附/)明喬宇重遷董子祠記(兩淮運司在/揚州府治東)¶
　　　　(其地乃漢江都王相董仲舒故宅宣徳間運司/金華何君士英建祠祀董子正統間四明嚴君)¶
　　　　(貞遷祠於㕔事之後𢎞治間新城畢君亨復於/運司西建正誼書院正徳辛未夏髙平畢君璽)¶
　　　　(為運使莅任之日見祠居㕔後惕然靡寧以淮/揚當衝要之地鹺司實㑹計之所士大夫欲進)¶
　　　　(謁者恒以出入為艱惟書院𢎞厰向明盍改圖/焉乃請於廵鹽監察御史朱君冠以為然於是)¶
<pb:KR2k0042_WYG_039-13a>¶
　　　(聿新其規制塑董子像於中為堂者四楹東曰/祭器庫宰牲堂西曰圖書房致齋所楹之數各)¶
　　　(如之儀門左右有石碑亭巷之南北建棹楔二/又買田若干畝以供春秋祭祀羨餘則以食守)¶
　　　(祠者祠之後作書院堂曰資仕東西齋曰博聞/曰起道以收商竈子弟之俊秀者擇明經士為)¶
　　　(之師以訓廸焉丹堊咸備教條具舉誠一時之/偉也既落成畢君走書於余求為文以志其顚)¶
　　　(末宇惟聖人之道自戰國以來不明於天下久/矣董子獨能抱遺經於坑焚之後潛心正學所)¶
　　　(以秦漢諸儒鮮有及者觀其論道之大原與義/利王霸天人三䇿之對皆有合孔門之大㫖先)¶
　　　(儒稱其淵源純粹自學問涵養中來不信然與/惜乎武帝好大喜功所任用而親暱者不過曲)¶
　　　(儒方士詼俳辭賦之流至若仲舒乃弗能用斥/之以相藩國然董子雖不得顯於當時其遺言)¶
<pb:KR2k0042_WYG_039-13b>¶
　　　(善行有功於後學者蔚乎其未冺也逮至聖朝/文運天啓髙廟以仲舒從事闕庭憲廟又追爵)¶
　　　(廣川伯儒者之效歴千餘年而益顯如此夫今/江都又董子宦履之地御史朱君運司畢君乃)¶
　　　(克崇重而作新之凡章縫之士𨽻業於斯者務/相勉焉以進修其實一洗夫薄俗功利矯詐之)¶
　　　(陋以副我列聖崇儒重道之盛心庶兹祠之遷/有補於風化大矣豈直潔豆籩美輪奐而已哉)¶
　　　(畢君所至有政績前知廣川時亦嘗葺新董子/書院兹修舉國課之餘又能稽古考德以儀來)¶
　　　(學皆不可不/書也是為記)¶
　　　蒋忠烈祠在府治南門外祀漢秣陵尉蒋子文¶
　　　謝太傅祠在府治子城上祀晉謝安又甘棠廟¶
<pb:KR2k0042_WYG_039-14a>¶
　　　在邵伯鎭亦祀安¶
　　　卞忠貞祠在府治南門内祀晉卞壼¶
　　　廣陵五先生祠在府治西門外祀宋胡瑗李衡¶
　　　王居正增祀李樹敏沈洙¶
　　　韓忠獻祠在府治雍熙巷祀宋韓琦又一在髙¶
　　　郵州¶
　　　畢招撫祠在府治夾城祀宋畢再遇¶
　　　丘公祠在府城内祀宋丘岳¶
<pb:KR2k0042_WYG_039-14b>¶
　　　崔守祠在府城内祀宋崔與之¶
　　　文丞相祠在府治城南祀宋文天祥又一在儀¶
　　　徴東關河岸¶
　　　雙忠祠在府城廣儲門外梅花嶺側祀宋李庭¶
　　　芝姜才¶
　　　張武定祠在府城祀元張𢎞綱¶
　　　曾襄愍祠在府城祀明兵部尚書曾銑¶
　　　雙忠祠在府治西門内祀明髙邦佐陳輔堯¶
<pb:KR2k0042_WYG_039-15a>¶
　　　三英女祠在府治瓜洲鎭祀宋烈婦趙淮妾明¶
　　　烈女殷氏周氏¶
　　　江海潮神祠在江都縣瓜洲鎭¶
　　　江水祠在江都漢宣帝詔祀江處¶
　　　龍祠在瓜洲鎭(附/)明唐順之重修瓜洲鎭龍祠¶
　　　記(龍之祀不秩於三代之典記禮者謂之四靈/蓋以為鱗蟲之靈者耳其祀始見於封禪書)¶
　　　(朝那龍湫今天下大水之濵無處不有龍祠宋/之儒者論大河之治以為不宜祀龍曰是天地)¶
　　　(之功也龍何力之有然余竊以為未盡也夫天/地無為而百物之肖像於其間者莫不各致其)¶
<pb:KR2k0042_WYG_039-15b>¶
　　　(能以效其功而天地未嘗與之爭功然而百物/之功孰非天地之功也至於昔人之制為祀典)¶
　　　(也凡有功徳於天地之間者不問細大莫不羣/然秩而祀之以致其報而未嘗疑於與天地分)¶
　　　(功然而所以報百物之功亦孰非所以報天地/之功也吾觀於蜡而見古人通乎鬼神之情而)¶
　　　(悉於幽明之故矣夫生成百穀以粒民孰非天/地之功若是則古人為之禋為之社以報之可)¶
　　　(矣至於大索鬼神而蜡焉者何為也其蜡也先/農先嗇庸與坊焉可矣而至於迎貓迎虎而昆)¶
　　　(蟲亦登焉者何為也惟天地生成百穀雖一貓/虎昆蟲亦使之盡其能於食鼠食豕之間而無)¶
　　　(遺利焉於此見天地之功為甚大人欲報天地/之功而無由則雖貓虎之效一能於天地者亦)¶
　　　(秩之祀而無遺靈焉於此見人之所以報天地/之功者為甚深凡百物之靈固莫不肖氣於隂)¶
<pb:KR2k0042_WYG_039-16a>¶
　　　(陽五行而龍得隂陽五行之氣之精故其變化/尤靈貓虎未嘗無功於田而謂龍盡無功於水)¶
　　　(乎祀貓祀虎未嘗疑於與天地分功而獨疑於/龍乎且夫天地之間大者不自擅其大而寄於)¶
　　　(小小者各務致其小以歸於大其為功也大者/常逸而小者常勞其功之成也小者易以為徳)¶
　　　(而其大者常不可名故耕鑿之民不知帝力之/何有而至於一社之長一邑之令則人煦煦然)¶
　　　(而嚮之死則為之尸祝而爼豆之此豈可謂忘/大君之功徳而顓顓於一社長一邑令之為報)¶
　　　(哉又豈可謂一社長一邑令之功徳而非大君/之功德也哉然則龍何疑焉而不祭於古也曰)¶
　　　(百物之祭古矣又安知古之不祭龍耶古有豢/龍氏豢龍氏之於龍安知其非如伊耆氏之於)¶
　　　(蜡實掌其祭者耶所謂豢龍者其無乃羞飲食/以祀龍之謂而好怪者遂以豢龍為畜龍也歟)¶
<pb:KR2k0042_WYG_039-16b>¶
　　　(龍乎可畜其亦非所以為龍矣古今大水凡四/而河與江為最河移徙潰決不常而江獨為安)¶
　　　(流意必有宰乎其間者而龍之奔走以效其靈/也亦不可謂無瓜洲據江之衡則其建祠以祀)¶
　　　(龍亦宜祀不知所始歲久圮壞嘉靖癸卯奉化/王侯杏始為揚州府同知署府事乃斥贖金之)¶
　　　(餘修之而使道士某來請記王侯儒者也其為/是舉也必有以通乎鬼神之情而悉於幽明之)¶
　　　(故矣予懼後之人泥於舊説而以為非經之祀/也為之著論如此使龍其安且食於此而無慙)¶
　　　(焉且使讀者其亦/無以余為語怪也)¶
　　　露筋祠在甘泉縣邵伯鎭北三十里康熙四十¶
　　　六年¶
<pb:KR2k0042_WYG_039-17a>¶
御賜節媛芳躅匾額¶
　　　　昭明太子祠在儀徴縣城南祀梁蕭統¶
　　　　康令祠在儀徴縣義城村唐咸通間歲旱六合¶
　　　　康令以身禱雨跨白馬入江死雨足歲稔邑人¶
　　　　祀之¶
　　　　三賢祠在儀徴縣祀元郝經吳澄張□¶
　　　　孝婦祠在儀徴縣朴樹灣祭農民周祥妻張氏¶
　　　　舊有坊曰剖腹活姑¶
<pb:KR2k0042_WYG_039-17b>¶
　　　　三鉅公祠在髙郵界祀張浚韓世忠岳飛¶
　　　　林太守祠在髙郵州城内祀宋林伯成¶
　　　　范公祠在興化縣太平里祀宋范仲淹仲淹曾¶
　　　　為興邑令(附/)明楊果重建范文正公祠堂記(有/宋)¶
　　　　(天聖改元汝南范文正公來為泰州西溪鹽官/時風潮泛溢沒田廬壞亭竈民以大病公特為)¶
　　　　(請於朝得調丁夫四萬跡唐李承式捍海故堰/而修築之用是海濵沮洳瀉滷之地悉為良田)¶
　　　　(而民獲奠居其為恵利甚大以博也公沒而所/在徳之不忘往往廟而爼豆之水旱疾癘則禱)¶
　　　　(焉草堰小海二塲間舊有公祠既久而圮地且/湫隘雜以滛鬼妥靈致䖍兩為匪稱歲正徳丁)¶
<pb:KR2k0042_WYG_039-18a>¶
　　　　(丑國子生宗部宗節鄉校生唐宋宗邾朱軏唐/滿相與捐資倡義圖善地而遷之力猶未逮則)¶
　　　　(以告於廵鹽侍御盧君楫君慨然曰吾事也乃/俾運使胡君軒續其費運判聞人君韶小海塲)¶
　　　　(大使王鐸督其成鳩工增材擇吉從事門坊堂/廡次第完好無侈無陋中肖公像以快瞻拜訖)¶
　　　　(工盧君記其事而馳書告果俾文其麗牲之石/方首事時有語果以非政之急者果曉之曰夫)¶
　　　　(是舉也所謂義也捍災禦患秩在祀典古之制/也崇正去滛訓之善也俗之所趨也義以協制)¶
　　　　(制以彰訓訓以成俗侍御君之政可謂知所先/而所以自期待之志亦可占其槩也惟公以一)¶
　　　　(代傑出之才筮仕之初即為吾民禦災興利&KR0183;/之逺久章章如是而公之傳誌行状皆不序列)¶
　　　　(獨間見於宋史河渠志得非掩於其大而畧之/耶於人為大於公為小則公生平之所樹立可)¶
<pb:KR2k0042_WYG_039-18b>¶
　　　　(知其感吾民如此其感動天下者又可知矣歐/文忠公謂其為政所至民多立祠畵像則不待)¶
　　　　(公之沒與後世其生固已神明之也於戯懿哉/果生長是鄉衣被遺徳敢為之記俾鑱其石而)¶
　　　　(凡有事於是祠者則/備列之於石隂云)¶
　　　　崇徳祠在興化縣通利里祀明大學士李春芳¶
　　　　康熙四十六年¶
御書賜師儉堂額¶
　　　　韓公祠在興化縣字橋里祀明布衣理學韓貞¶
　　　　宗公祠在興化縣南百花洲祀明宗臣¶
<pb:KR2k0042_WYG_039-19a>¶
　　　李公祠在興化南城内祀明太常少卿李茂材¶
　　　後增祀廣東和平殉節知縣李信及從難二子¶
　　　泓逺淑逺¶
　　　三貞祠在興化縣南門内初祀劉仲二烈女名¶
　　　雙貞祠後益以李節孝更名三貞¶
　　　雙烈祠在寳應縣祀漢臧洪陳容¶
　　　董孝子祠在泰州西溪鎭祀漢董永¶
　　　三賢祠在泰州祀宋張綸胡令儀范仲淹並以¶
<pb:KR2k0042_WYG_039-19b>¶
　　　修捍海堰有功於民¶
　　　名賢祠在泰州祀宋富弼范仲淹胡瑗王楊英¶
　　　陳瓘趙抃孔道輔曾肇胡令儀岳飛文天祥¶
　　　胡安定祠在泰州泰山之北祀宋胡瑗又一在¶
　　　安豐塲(附/)明湛若水胡安定祠堂記(諭人者以/其異域善)¶
　　　(孰與以其鄉族善曰善鄉鄉為近示人者以其/言善孰與以像善曰善像像為切近則人習服)¶
　　　(切則人易知人習服故易從人易知故有親有/親則感易從則化是故異域使人敬鄉族使人)¶
　　　(信言則入人耳像則入人心故先王之法鄉大/夫令術司徒之教行魏像立而治法昭今夫號)¶
<pb:KR2k0042_WYG_039-20a>¶
　　　(於人曰必若而鄉某君子乎必若而鄉某義士/乎則聞者莫不悦相語曰彼周非逺引乃云吾)¶
　　　(鄉某也某也誠義士君子也斯不亦以鄉而近/習服而易從乎今夫斵木而像之葺椽而屋之)¶
　　　(肅乎若有著乎風神儼乎若有見乎其容聲則/過者莫不敬畏相語曰彼乃吾鄉之義士也君)¶
　　　(子也吾等可自棄為不義歟為小人歟斯不亦/以像而切易知而親乎南昌王君公弼以進士)¶
　　　(來守泰州召士氓咸造於庭曰吾守兹土實兼/教養凡爾士庶盍同於予善爾弗我徴盍稽於)¶
　　　(爾鄉之先哲式追於前文人若爾安定胡先生/者爾豈不知而慕之乎哉與孫明復石守道藏)¶
　　　(修泰山其義行篤於躬化於家孚於而鄉教授/於蘇湖振歴代詞華之沉迷復往古敦樸之實)¶
　　　(行師教升於國學聲實逹於朝廷式法播於天/下一時多士靡然從之為之一變不問可知其)¶
<pb:KR2k0042_WYG_039-20b>¶
　　　(為安定門人若是者爾之士庶其亦有意乎有/則吾為爾祠而新之以為爾仰止之地不亦可)¶
　　　(乎皆欣然曰諾乃白於撫按卜城東南之隙地/以州之贖金撤官之閒屋而顧鉞之義助半焉)¶
　　　(凡三月而落成為堂者三楹外為大門内為寢/室視堂之數弗有殺焉前臨大池後館諸生旁)¶
　　　(亭顔學亭週之池水使士講聖賢之學於其間/選胡氏子弟二人寄學習禮捐官田五十畝共)¶
　　　(其祀事而復徭焉是故東南法長養也前週池/昭澄心也後學館示歩武也亭顔學示的也是)¶
　　　(故巍焉肅焉示像也於是士皆懽悦過其祠者/皆相語曰吾等兵防水利農算之學有若安定)¶
　　　(治事齋之教乎五經異論文藝理勝之學有若/安定馴馴雅飭之化乎於是王君聞之曰安定)¶
　　　(之學豈但若是已乎乃遣其門弟林春王棟之/京問甘泉子甘泉子曰噫善如王子之問也善)¶
<pb:KR2k0042_WYG_039-21a>¶
　　　(如王子之問也安定之學之教人失其眞傳也/而貳於孔子久矣豈直今也哉夫孔門之教同)¶
　　　(於求仁仁人心也天理也四科之列惟顔閔雍/耕諸人得其宗餘則因材成就者耳而謂有四)¶
　　　(焉豈聖人無類之教哉若安定先生當聲律浮/華之弊已極毅然而起以變化士習為己任以)¶
　　　(開濓洛之傳必其精神心術之徴有不言而信/者行乎其間觀其顔學之試道徳仁義之教有)¶
　　　(足徵者至於經義治事之科條乃其因材而成/者耳以為先生之道盡在是矣豈不惑哉夫聖)¶
　　　(人之學心學也故經所以明其心也治事所以/明其心之用以達諸事者也體用一原也而可)¶
　　　(以貳乎哉此或先生立教之本意而人失其傳/矣乎若非人失其傳則先生之學之教荒矣予)¶
　　　(幸得於百世之下故為其鄉人士推言之庶幾/不終貳於先生之教焉王君曰命之矣幸為記)¶
<pb:KR2k0042_WYG_039-21b>¶
　　　(諸/石)¶
　　　三忠祠在泰州城内祀宋李庭芝孫虎臣姜才¶
　　　六太守祠在㤗州祀宋守荆罕儒周述田錫張¶
　　　綸孔道輔曾致堯¶
　　　四賢堂在髙郵州祀宋孫覺秦觀喬執中朱壽¶
　　　昌(附/)宋陳造四賢堂記(郡庠三賢堂繪中丞孫/公給事喬公龍圖秦公)¶
　　　(像尚矣兼繪少卿朱公則始於今太守陳公公/按圖有間知彰孝名坊孝子朱公常居焉曰是)¶
　　　(可以表俗乃求得其像繪於堂扁曰四賢而命/客記之髙郵至元祐人材林立是三鉅賢又傑)¶
<pb:KR2k0042_WYG_039-22a>¶
　　　(然其間入而著論思之益出而茂恵利之績文/章術業國史記之遺書粲然足以師表天下範)¶
　　　(模後世况其里之人瞻敬而取法焉宜也而朱/公幼失其母棄官求之備極艱楚晩得之同州)¶
　　　(若神物誘致之一時名士播之於聲詩以美其/事東坡至有今無古或聞之語三公信偉矣而)¶
　　　(孝尤徳之本行之所宜先朱公則優之夫有生/孰無父母有知孰不可為孝人有性孰不可誨)¶
　　　(而從感而動則四三公而像之俾得之聞見誦/説其不興起者幾希昔吾夫子設為徳行言語)¶
　　　(政事文學四科曾子得聖傳不後顔冉孝經一/篇特為曾子設則以其能盡孝於親而得夫所)¶
　　　(謂徳之本行之先者昔聖昔賢其立教豈茍云/乎昔王綸之為豫章圖陳蕃華歆謝鯤於郡堂)¶
　　　(其政寛簡有由焉此前人像三賢意梁彦光在/鄴焦通悖戾諭以伯俞念親泣杖之事卒為孝)¶
<pb:KR2k0042_WYG_039-22b>¶
　　　(子則儕朱公於三賢誰其間然郡士民見諗曰/使君恵我無窮而能道其徳心也則惟子矣願)¶
　　　(記之遂/為之記)¶
　　　思賢堂在泰州學内祀宋韓琦歐陽修劉敞吕¶
　　　公著蘇軾宋彭方重建增祀陳瓘任伯雨為七¶
　　　賢堂(附/)宋范成大思賢堂記(吳郡治故有思賢/亭以祠韋白劉三)¶
　　　(太守中更兵燼久之遂作新堂名曰三賢其四/年當紹興辛巳鄱陽洪公始益以唐王常侍本)¶
　　　(朝范文正之像復其舊之名亭者傍焉先是公/以歲五月來臨吾州繇州南鄙望洞庭畧其區)¶
　　　(觀三江五湖之吐吞□波聒天旁無邊垠而石/堤截然浮於巨浸之上若有鬼神之扶頧鯨鰲)¶
<pb:KR2k0042_WYG_039-23a>¶
　　　(背負而涌以出也暮夜人語馬嘶匃匃不絶公/固已語其人思常侍之功矣周覽原田而相其)¶
　　　(溝防東南之播於江東北之委於海者脉絡釃/通堙蕪滌涂夏旱易以陂潦水時至不能齧渚)¶
　　　(涯以決汙邪荒寒化為麥禾起景祐迄兹歲無/大浸於是公又曰非文正范公之勤其民者乎)¶
　　　(退而參石記竹書之傳詳兩賢行事尚什伯於/此韓退之名知言碑王之墓隧謂治蘇最天下)¶
　　　(蓋遺册僅存於一隄其變滅無考者不知幾也/文正自郡召還遂參永昭陵大政徳業光明為)¶
　　　(宋宗臣通國之誦曰文正公而不以姓氏行焉/韋白劉之餘愛邦人既已爼豆之語在舊碑尚)¶
　　　(矣王范風烈如此且有徳於吳宜俱三賢不沒/以為無窮之思此堂之所為得名者嘗謂士才)¶
　　　(高必自賢位髙或不屑其官世通患也洪公忠/宣公之子擢博學宏詞第一名字滿四海餘二)¶
<pb:KR2k0042_WYG_039-23b>¶
　　　(十年既入翰林為學士未幾自列去甫及里門/制書以左魚來矣邦人度公且上朝謁莫能久)¶
　　　(私公也然始至之日咨民所疾苦退然不自居/其智能亟從掌故吏訪諸賢之舊圖畫髣髴想)¶
　　　(見其平生公既以道學文章名一世顧有羡於/五君子者意将跡其恵澤講千里之長利以膏)¶
　　　(雨此民彼憧憧往來視桑䕃趣舍人裝者慮安/肯出此夫才髙而不自賢位髙而滋共其官盛)¶
　　　(徳事也斯堂法應得書㑹公使來屬筆紀歲月/成大樂其州多賢守令文正公又吾東家某焉)¶
　　　(竊願記斯堂以夸鄰邦以為/邑子榮乃不辭而承公命)¶
　　漢廣陵王胥塜在府城東武鄉甘泉山郡國志云¶
　　　歲旱鳴鼓遶塜輙致雲雨¶
<pb:KR2k0042_WYG_039-24a>¶
　　　江都王建塜在府境¶
　　　陳琳墓在寳應縣射陽村¶
　　　袁術墓在寳應縣治南三百歩墓門有碑¶
　　南北朝齊褚澄墓在城北三十五里陳源橋澄用¶
　　　石十八片為槨上刻所著修養方題曰齊褚澄¶
　　　方後冢發為蕭廣得之遺命其子淵復為槨用¶
　　　石一片刻前書其上¶
　　陳刺史杜僧明墓在髙郵州臨澤鎭¶
<pb:KR2k0042_WYG_039-24b>¶
　　隋煬帝陵在府城西北十五里雷塘大業時葬於¶
　　　西院唐武德中奉詔改葬在此¶
　　　宫人塜在府城西吳公臺下一名玉鈎斜亦名¶
　　　宫人斜¶
　　五代吳楊行密塜在儀徴縣西七十里吳楊溥僭¶
　　　號尊其父行密武皇帝墓號興陵¶
　　宋侍讀吕文仲墓在府東十里¶
　　　直祕閣陳良墓　　樞密張康國墓俱在府東¶
<pb:KR2k0042_WYG_039-25a>¶
　　　興寧鄉¶
　　　轉運使蘇安世墓在府東興寧鄉馬坊村王安¶
　　　石撰誌¶
　　　司諌陳瓘墓在府西山¶
　　　學士孫覺墓在府善應鄉¶
　　　直祕閣王俊乂墓在府善應鄉¶
　　　學士秦定墓在府西山秦家莊觀之諸父也¶
　　　光祿陳亞墓在府同軌鄉¶
<pb:KR2k0042_WYG_039-25b>¶
　　　屯田郎桞永墓在儀徴縣西七里山下新城王¶
　　　士禛分甘餘話以為王安禮葬之於仙人掌并¶
　　　有詩云江鄉春事最堪憐寒食清明欲禁烟殘¶
　　　月曉風仙掌路何人為弔桞屯田¶
　　　侍郎楊汲墓在儀徴縣西十里陳公塘¶
　　　侍郎王琪墓在儀徴縣¶
　　　待制沈銖墓在儀徴縣西十五里弟兵部侍郎¶
　　　錫墓祔¶
<pb:KR2k0042_WYG_039-26a>¶
　　　發運使許元墓在儀徴縣甘露鄉蜀岡歐陽修¶
　　　撰誌¶
　　　少宰吳敏墓在儀徴縣北五里北山¶
　　　安撫使陳造墓在髙郵州華村¶
　　　學士孫正臣墓在髙郵州焦里村¶
　　　英烈夫人墓在髙郵城内¶
　　　直講胡瑗墓在泰州東南一百五十里安定鄉¶
　　　瑗葬烏程子志正葬衣冠於此¶
<pb:KR2k0042_WYG_039-26b>¶
　　元總管陳允忠墓在府姚家沙大岸舊有廟¶
　　　太師巴拉墓在髙郵州城西三十里學士姚燧¶
　　　撰碑¶
　　　張萬益墓在興化縣東南學士危素撰碑¶
　　　戸部尚書梁道祐墓在寳應縣永明寺西三里¶
　　　溝¶
　　明鎭逺侯顧成墓在府東南三里¶
　　　尚書髙銓墓在府西十里仙人掌李東陽撰墓¶
<pb:KR2k0042_WYG_039-27a>¶
　　　表¶
　　　尚書王軏墓在府西北雷塘　侍郎葉相墓府¶
　　　北門外¶
　　　光祿卿安金墓在府城西十里¶
　　　大學士李春芳墓在府城西二十里𢎞恩寺側¶
　　　總制曾銑墓在府西金匱山¶
　　　尚書史可法墓廣儲門外梅花嶺招魂葬衣冠¶
　　　於此¶
<pb:KR2k0042_WYG_039-27b>¶
　　　鄭烈婦墓在府城南新河口¶
　　　尚書單安仁墓在儀徴縣舊江口¶
　　　靖南侯黄得功墓在儀徴縣青山¶
　　　郭貞婦墓在儀徴縣西沙清水潭上宋濓有詩¶
　　　都指揮王觀墓在髙郵州南車邏鎭賜祭葬¶
　　　邵烈女墓在髙郵州小北門外¶
　　　尚書成璡墓在興化縣北畢家灣後遷於城南¶
　　　大學士髙糓墓在興化縣北十五里¶
<pb:KR2k0042_WYG_039-28a>¶
　　　　侍郎楊果墓在興化縣¶
　　　　東海侯陳文墓在寳應縣治東北一里松原莊¶
　　　　府尹冀綺墓在寳應縣北五里¶
　　　　侍郎儲巏墓在泰州　侍郎徐蕃墓在泰州¶
　國朝吏部尚書王永吉墓在儀徴縣踟蹰寺¶
　　　　知縣劉欽隣墓在儀徴縣青山¶
　　　　都御史李柟墓在儀徴縣帶子溝¶
　　　　翰林侍講喬萊墓在寳應縣箕山¶
<pb:KR2k0042_WYG_039-28b>¶
　　　　鴻臚寺卿劉國黻墓¶
　　　　徐州府¶
　　　社稷壇在府城外¶
　　　風雲雷雨山川壇在府城外¶
勅建先農壇在府治東郊壇旁有耤田仲春亥日耕耤於¶
　　　　此¶
　　　　郡厲壇在府城北(在縣曰/邑厲)　里社鄉厲二壇在¶
　　　　各鄉保¶
<pb:KR2k0042_WYG_039-29a>¶
　　　關帝廟在府城東門内¶
　國朝雍正五年奉¶
㫖追封三代公爵春秋仝日祭於　後殿¶
　　　　城隍廟在府治北¶
勅建八蜡神廟¶
　　　　劉猛将軍廟俱在府城(以上壇廟所屬/州縣皆如制)¶
　　　　旗纛廟在衛署後¶
　　　　東嶽廟在府城西南隅¶
<pb:KR2k0042_WYG_039-29b>¶
　　　　禹王廟在府治吕梁上洪東岸蕭縣亦有廟¶
　　　　漢髙祖廟在府城南廣運倉東¶
　　　　彭祖廟在府治北門城闉¶
　　　　元帝廟在府治小河口¶
　　　　吕梁洪神廟在府治上洪¶
　　　　忠烈廟在府治祀宋死節知州王復¶
　　　　漢髙原廟在沛縣又一在泗水¶
　　　　漢梁孝王廟在碭山縣祀梁孝王武¶
<pb:KR2k0042_WYG_039-30a>¶
　　　　漢光武廟在豐縣西北¶
　　　　宋李文靖廟在豐縣西祀宋李沆¶
　　　　司馬温公廟在豐縣西祀宋司馬光¶
　　　　昭恵靈顯眞君廟在縣東北陳繹曾廟記略云¶
　　　　鄉曰河亭里曰歡城前挹薛河後帶漷水新廟¶
　　　　翼然出榆枌蔭蔚間曰靈顯眞君祠里人杜玲¶
　　　　實作之以為鄉人祈禱水旱疾癘之所¶
　　　　仲虺廟寰宇記沛縣有仲虺廟¶
<pb:KR2k0042_WYG_039-30b>¶
　　　　張良廟留城中有張良廟宋義熙十三年髙祖¶
　　　　北伐大軍次留城令修張良廟又邳州城西有¶
　　　　張良廟¶
　　　　龍王廟在邳州皂河雍正五年¶
勅賜重修¶
　　　　郯子廟在邳州治東北¶
　　　　黄石公廟在邳州治黄石社¶
　　　　張良廟在邳州城西¶
<pb:KR2k0042_WYG_039-31a>¶
　　　淵德公廟在邳州治西六里祀漢下邳令韓稜¶
　　　(附/)元焦景秋韓稜祠堂記(淵德公者下邳令潁/川韓稜也邳在漢為)¶
　　　(邑公莅之俗美而政異邳人追思立廟在岠山/之陽左環武水右跨清流誠勝槩也凡邳境值)¶
　　　(水旱災厲咸往禱而輙應唐貞元九年大構祠/宇宋因之封以淵德公詔立碑紀其事元改軍)¶
　　　(為州故平章政事徐忠肅公監此郡為重葺之/歲久棟椽毁墜不可庇風雨忠肅次子監歸德)¶
　　　(府過家上塜展謁祠前仰觀周覽愴然興慨以/為先公之所建明神之所棲奚忍如是遂言於)¶
　　　(州之僚佐咸願捐俸共成之嘗考諸史傳公字/伯師令下邳時他邑有冰雹之災邳獨不雹大)¶
　　　(臣上其事徴為尚書肅宗賜以寳劍自署其名/曰韓稜楚龍淵以公淵深有謀故爾宋之封亦)¶
<pb:KR2k0042_WYG_039-31b>¶
　　　(取是與後事和帝位至司空故老相傳云公平/生不飲一日侍上而醉帝問故公對曰今日為)¶
　　　(臣生辰邳人其或奠獻所以致此遣使驗之果/然夫古今為守令者俾民在位而嚮其化解綬)¶
　　　(而慕其德尚未多見也况生而懷其恵鮮之澤/死而驗其禍福之靈鼓舞一方奔走承奉殆絶)¶
　　　(無而僅有矣公名芬漢史神馨邳士使人不疾/病歲不凶歉雨暘時若冰雹不至去世千有餘)¶
　　　(歲遺愛赫如廟而祀之誰曰不/宜祠成公命予紀於其碑隂)¶
　　　項王廟在宿遷縣三元宫内¶
　　　魯肅廟在宿遷縣東一里¶
　　　忠義祠在學宫内¶
<pb:KR2k0042_WYG_039-32a>¶
　　　節孝祠在學宫西(二祠所屬州/縣皆如制)¶
　　　閔子祠在蕭縣閔子村¶
　　　三賢祠在蕭縣白茅山祀閔子子張顏率¶
　　　亞聖祠在蕭縣祀孟子舊在縣西南三十里孟¶
　　　鎭元大德元年建其後黄流衝沒翰林博士孟¶
　　　承光重建於縣東隅¶
　　　東坡祠在府城南臺頭山¶
　　　恭襄侯祠在府城祀明平江伯陳瑄瑄有功漕¶
<pb:KR2k0042_WYG_039-32b>¶
　　　運¶
　　　忠孝祠在沛縣祀明靖難時死節知縣顏瓌父¶
　　　子及主簿唐子清尉黄謙¶
　　　大德祠在沛縣河東岸祀吏部尚書吳鵬嘉靖¶
　　　三十二年淮徐大飢公以刑部侍郎承上命發¶
　　　淮徐倉粟四萬石餘鹽銀五萬兩來賑復矯詔¶
　　　發倉賑貸沛民賴以全活因立祠祀之¶
　　　劉綱祠在邳州南一百歩舊云綱下邳人祠前¶
<pb:KR2k0042_WYG_039-33a>¶
　　　有皂樹乃昇仙之所¶
　　商相仲虺墓在沛縣南四十里虺城内¶
　　　微子啓墓在沛縣微山¶
　　周先賢顓孫師墓在蕭縣南三十里春秋致祭¶
　　　先賢閔子墓在蕭縣¶
　　　申詳墓在蕭縣崛坊村¶
　　　楚大夫宋玉墓在蕭縣西南三十里¶
　　秦陳王勝墓在碭山縣勝至下城父其御莊賈殺¶
<pb:KR2k0042_WYG_039-33b>¶
　　　勝降秦葬碭山漢髙祖為置守塜人¶
　　　楚将范增墓在府城南里許一名亞父塜¶
　　漢丞相王陵母墓在府城西南二里楚項羽取陵¶
　　　母置軍中招陵母伏劍死因葬此¶
　　　留侯張良墓在府北七十里留城之南¶
　　　舞陽侯樊噲墓在府城北九十里¶
　　　中壘都尉劉向墓在府城西北二里墓側舊有¶
　　　祠以文學名¶
<pb:KR2k0042_WYG_039-34a>¶
　　　光祿大夫龔勝墓在府城東南三里¶
　　　綘侯周勃墓在豐縣東北十二里¶
　　　丞相周亞夫墓在綘侯墓左二里勃次子¶
　　　什方侯雍齒墓在豐縣北九里¶
　　　華陀墓在府城南山川壇側有墓碣¶
　　三國吳孱陵侯吕䝉墓在蕭縣西南六十里¶
　　魏記室陳琳墓在邳州¶
　　晉太保王祥墓在睢寧縣南二里　按祥琅琊臨¶
<pb:KR2k0042_WYG_039-34b>¶
　　　沂人葬地未有確據此地有墓者葢因祥封睢¶
　　　寧公故也¶
　　唐英公李勣墓在睢寧縣黄山社　按勣墓在陜¶
　　　西醴泉縣詳辨訛¶
　　五代梁廣王朱全昱墓在碭山縣北一里梁太祖¶
　　　兄¶
　　宋太尉黨進墓在碭山縣南三十里進馬邑人為¶
　　　太祖時名将有碑記¶
<pb:KR2k0042_WYG_039-35a>¶
　　　叅政李若谷墓在豐縣北五十里¶
　　元中丞曹甫墓在碭山縣北三里¶
　　　侍御史曹伯啓墓在碭山縣北三里¶
　　　贈上谷郡伯成克敬墓在碭山縣城東一里¶
　　　翰林學士袁遵道墓在豐縣華山西北墓碑趙¶
　　　孟頫書遵道子丞相煥墓與父墓近¶
　　　侍郎曹中墓在豐縣城西¶
　　　總管錢光弼墓在府九里山有碑¶
<pb:KR2k0042_WYG_039-35b>¶
　　　徵士秦英墓在豐縣城東南三里許¶
　　明都督山雲墓在留城雲鎭廣西卒正統四年勅¶
　　　葬於此有神道碑¶
　　　學士權謹墓在府城北團山之陽¶
　　　知縣顏瓌墓在沛縣城南二里永樂時父子死¶
　　　節¶
　　　太倉州¶
　　社稷壇在州治蒋黄浦之北¶
<pb:KR2k0042_WYG_039-36a>¶
　　　風雲雷雨山川壇在南門外西偏¶
勅建先農壇在州治東郊壇旁有耤田歲以仲春亥日耕¶
　　　　耤於此¶
　　　　州厲壇在州治北門外(縣曰/邑厲)里社鄉厲二壇在¶
　　　　各鄉保¶
　　　關帝廟在州治張涇倉基雍正五年奉¶
㫖追封三代公爵春秋仝日祭於　後殿¶
　　　　城隍廟在州治東南隅¶
<pb:KR2k0042_WYG_039-36b>¶
勅建八蜡神廟¶
　　　　劉猛将軍廟俱在州城(以上壇廟所/屬縣皆如制)¶
　　　　旗纛廟在州治陳門橋之西南¶
　　　　織女廟在州南七里黄姑塘¶
　　　　世忠廟在州治雙鳳鎭祀吳越王錢鏐一門五¶
　　　　王¶
　　　　樊将軍廟在嘉定縣西南祀漢樊噲¶
　　　　陳侯廟在嘉定縣治祀漢陳平¶
<pb:KR2k0042_WYG_039-37a>¶
　　　紀王廟在嘉定縣吳淞江南祀漢紀信¶
　　　曹王廟在嘉定縣治祀魏曹植¶
　　　秦公廟在嘉定縣東南祀唐秦叔寳¶
　　　杜拾遺廟在嘉定縣十五都祀唐杜甫¶
　　　忠義祠在州學内　　節孝祠在州學傍(二祠/所屬)¶
　　　(縣俱/如制)¶
　　　二卿祠在州學内祀明廵撫周文襄忱崔莊敏¶
　　　恭¶
<pb:KR2k0042_WYG_039-37b>¶
　　　平江伯祠在州治天妃宫之左祀明陳瑄¶
　　　文學正祠在州學東祀明學正文祖堯¶
　　　李學正祠在州學東祀¶
國朝學正李煜¶
　　　王文肅祠在鎭洋縣雷應舖祀明王錫爵¶
　　　忠孝祠在嘉定縣治東祀宋忠臣孫察姚舜元¶
　　　孝子龔明之沈輔沈珵復增祀明忠臣髙鰲孝¶
　　　子歸可正嘉靖間建¶
<pb:KR2k0042_WYG_039-38a>¶
　　　三賢祠在嘉定縣治西祀明知縣陳克宅萬思¶
　　　謙張守直¶
　　　孝友先生祠在崇明縣東沙祀元秦玉¶
　　　愍忠祠在崇明縣治東祀明知縣唐一岑¶
　　晉瞿硎先生墓在太倉州直塘市其地有廣安寺¶
　　　浚塘得古塜磚刻瞿硎先生字鵲子廣州人隱¶
　　　居不仕葬於東陵武安寺重岡之原武安蓋廣¶
　　　安之舊額也按史稱瞿硎先生隱居宣城文脊¶
<pb:KR2k0042_WYG_039-38b>¶
　　　山中其墓不當在此¶
　　宋宋家墳在州茜涇南一里相傳宋髙宗渡海而¶
　　　妃卒葬此至今封邱髙起¶
　　　寺丞郟亶墓在州大北門内今呼為大夫墳¶
　　　朝散大夫郟升卿墓在州樊涇北官道東今為¶
　　　民居神道柱石猶存¶
　　　楊将軍墓在州六窰塘之北相傳宋理宗時有¶
　　　楊将軍戰死於此藁葬焉後人見其墓有光怪¶
<pb:KR2k0042_WYG_039-39a>¶
　　　因立廟¶
　　　宣撫使朱存仁墓在嘉定縣十一都髪字圩¶
　　　邑令髙衍孫墓在嘉定縣夜字圩裔孫刑部郎¶
　　　中髙聰祔¶
　　　朝散郎孫察墓在嘉定縣集仙宫旁按察奉命¶
　　　使金候二帝起居死於北土此墓疑藏衣冠之¶
　　　所¶
　　　郎中龔宗元墓在嘉定縣南峰¶
<pb:KR2k0042_WYG_039-39b>¶
　　元孝子秦玉墓在州西吳塘之原¶
　　　将軍蘇良墓在嘉定縣横涇東岸¶
　　　總管張武墓在嘉定縣大塲鎭東¶
　　明教諭殷奎墓在州大北門外鹽鐵塘之原¶
　　　太常陸釴墓在州城北鹽鐵塘東南¶
　　　侍郎王倬墓在州東鄉麋塲涇北¶
　　　尚書毛澄墓在州城北鹽鐵塘東南¶
　　　都御史王忬墓在州楊林塘子尚書世貞少卿¶
<pb:KR2k0042_WYG_039-40a>¶
　　　世懋祔¶
　　　孔氏始遷祖墓在鎭洋縣吳涇之原¶
　　　庶吉士張溥墓在太倉州¶
　　　都御史徐瑄墓在嘉定縣合浦門外¶
　　　處士章黼墓在嘉定縣項涇東¶
　　　尚書龔𢎞墓在嘉定縣北浦華塘之原¶
　　　都御史張任墓在嘉定縣廣福鎭南¶
　　　孝子沈輔墓在嘉定縣六和橋¶
<pb:KR2k0042_WYG_039-40b>¶
　　　都御史孫元化墓在嘉定縣趙涇之東羅涇¶
　　　通政侯峒曾墓在嘉定縣¶
　　　錢氏義塜在嘉定縣大塲鎭武肅王鏐所建方¶
　　　廣數畆(附/)明沈鍊培封古墓記(嘉靖乙未實為/滇南雯嵓李公)¶
　　　(視篆之明年政平治成百廢具舉慨然有思古/之懷遍詢諸父老考求境内古墓乃封之樹之)¶
　　　(而祭享之於是於宋墓而得其八焉於元墓而/得其二焉於國朝墓而得其十焉若當塗令孫)¶
　　　(嶽朝議大夫孫偁墓則得之合浦門外䕶國寺/後偁為載之父邑志皆誤以為載墓載之孫泰)¶
　　　(州司法墓則得之邑治集仙宫西閤門寄班祗/候洪公墓則得之朝京門西北守信鄉濠州定)¶
<pb:KR2k0042_WYG_039-41a>¶
　　　(逺尉承節郎趙應龍墓則得之縣東北二十里/蕭涇之原錄判龔天定墓則得之縣西北吕墅)¶
　　　(涇陽䕶國忠恵侯楊鎡墓則得之縣西十里外/岡鎭西南朝奉大夫譚公墓則得之晏海門外)¶
　　　(三十六里月浦塘之北皆宋墓也文學瞿梅巖/先生墓今在朝宗門外百歩許蘇将軍墓今在)¶
　　　(儒學左畔横瀝之東是則元墓也袁司訓銘墓/於社稷壇右楊涇之原得之黄太守采墓於邑)¶
　　　(治西廣儲庫右得之錢太守鉉墓則於斜涇之/隂得之陸司訓墓則於練祁塘北得之顧同知)¶
　　　(海墓則得於城隍廟後彭叅政眘墓則得於邑/治南張馬衖之墟蘇醫士墓邵知縣墓皆得於)¶
　　　(朝京門外劍字圩儒士金聲墓則得於邑冶東/清鏡塘之原章居士墓則得於走馬塘南孫濱)¶
　　　(之南是皆國朝墓也嗚呼上下四百年聞諸墓/之在兹土者湮沒於荒沙蔓草供牛羊之踐履)¶
<pb:KR2k0042_WYG_039-41b>¶
　　　(為樵牧之躑躅者何可勝恨今得李侯為之增/修培築表其姓名是蓋令名考德固羣公之懋)¶
　　　(昭而封墓澤骨則李公之仁政也曠百世而相/感實所以永其傳者與鄉民楊嵒董治斯事具)¶
　　　(述其詳於余/故為之記)¶
　　　都御史顧逹墓在崇明縣西關沙¶
　　　御史施一德墓在崇明縣平洋沙青龍港東¶
國朝侍郎王原祁墓在鎭洋縣五都¶
　　　大學士王掞墓¶
　　　海州¶
<pb:KR2k0042_WYG_039-42a>¶
　　　社稷壇在州治北¶
　　　風雲雷雨山川壇在州治北¶
勅建先農壇在州治東郊壇旁有耤田歲以仲春亥日耕¶
　　　　耤於此¶
　　　　州厲壇在州治北(在縣曰/邑厲)　里社鄉厲二壇在¶
　　　　各鄉保¶
　　　關帝廟在州治東¶
　國朝雍正五年奉¶
<pb:KR2k0042_WYG_039-42b>¶
㫖追封三代公爵春秋仝日祭於　後殿¶
　　　　城隍廟在州治東¶
勅建八蜡神廟¶
　　　　劉猛将軍廟並在州城(以上壇廟所/屬縣皆如制)¶
　　　　旌忠廟在州治祀宋死節州判侯富¶
　　　　忠義祠在儒學内¶
　　　　節孝祠在大街北(二祠所屬/縣皆如制)¶
　　　　五賢祠在州治祀漢于定國疏廣疏受蕭望之¶
<pb:KR2k0042_WYG_039-43a>¶
　　　　匡衡¶
　　　　由吾大夫祠在州治巨平山南祀隋由吾道榮¶
　　　　道榮精心妙道學窮祕籙文帝徴拜諫議大夫¶
　　　　卒葬於沭陽¶
　　　　忠武祠在州治祀宋耿世安¶
　　　　六勇祠在州治祀明禦倭陣亡陳升等六人¶
　　　漢丞相于定國墓在州東海舊縣¶
　　　　孝婦墓在州東海新縣北二里¶
<pb:KR2k0042_WYG_039-43b>¶
　　　　太傅嚴彭祖墓在州境¶
　　　梁刺史馬仙埤墓在州治西南八里¶
　　　宋叅政胡松年墓在贛榆縣西南一里¶
　　　　通州¶
　　　社稷壇在州西門外¶
　　　風雲雷雨山川壇在州城南門外教塲西¶
勅建先農壇在州治東門外旁有耤田歲以仲春亥日耕¶
　　　　耤於此¶
<pb:KR2k0042_WYG_039-44a>¶
　　　　州厲壇在州治東門(在縣曰/邑厲)里社鄉厲二壇在¶
　　　　各鄉保¶
　　　關帝廟在州治西雍正五年奉¶
㫖追封三代公爵春秋仝日祭於　後殿¶
　　　　城隍廟在州治東南隅¶
勅建八蜡神廟¶
　　　　劉猛将軍廟並在州城(以上壇廟所/屬縣皆如制)¶
　　　　旗纛廟在州治守禦千户所後¶
<pb:KR2k0042_WYG_039-44b>¶
　　　　東平王廟在泰興縣太平鄉祀漢東平王蒼¶
　　　　岳王廟在泰興縣口岸西祀宋岳飛¶
　　　　忠義祠在學宫　節孝祠在州南街倉巷(二祠/屬俱)¶
　　　　(如/制)¶
　　　　江海神祠在州治狼山上¶
　　　　胡文定祠在州南門外祀宋胡瑗又一祠在如¶
　　　　臯縣西南¶
　　　　范文正祠在州治鹽塲便倉西祀宋范仲淹¶
<pb:KR2k0042_WYG_039-45a>¶
　　　亞賢祠在州城西祀宋范仲淹胡瑗岳飛文天¶
　　　祥¶
　　　文丞相祠在州東門外十五里觀音山祀文天¶
　　　祥判官史立模建又一在石港鎭¶
　　　三賢祠在州治祀州人張次山流寓陳瓘任伯¶
　　　兩¶
　　　劉公祠在如臯縣察院東祀明劉景韶¶
　　　丘公祠在如臯縣察院東祀明叅将丘陞陞死¶
<pb:KR2k0042_WYG_039-45b>¶
　　　倭難¶
　　　貞烈祠在如臯縣祀節婦盧氏顧氏章氏許氏¶
　　　胡氏許氏石氏許氏烈女季氏¶
　　　茅公祠在泰興縣善樂坊祀明靖難死事茅誦¶
　　三國吳大司馬吕岱墓在如臯縣東南¶
　　唐臨海丞駱賔王墓在通州東門黄泥口¶
　　宋兵馬都監金應墓在西門雪窖丞相文天祥記¶
國朝順治十六年知州彭士賢移葬狼山之南¶
<pb:KR2k0042_WYG_039-46a>¶
　　　侍制王覿墓在如臯縣¶
　　　妃子墓在泰興縣宋南渡時有宫嬪從行死者¶
　　　葬此¶
　　　孝子顧昕墓在泰興縣黄橋¶
　　明尚書李敬墓在通州西門外¶
　　　御史戈斌墓在州永興鄉¶
　　　太常姚繼巖墓在州狼山鄉¶
　　　都御史凌相墓在州西門外天港南¶
<pb:KR2k0042_WYG_039-46b>¶
　　　尚書馬坤墓在州鐵線河¶
　　　侍郎崔相墓在州海門鄉¶
　　　尚書李儼墓在泰興縣姜溪河¶
　　　侍郎張□墓在泰興縣東城外¶
　　　侍郎陳堯墓在州西門外¶
　　　府尹錢藻墓在如臯縣¶
　¶
　江南通志卷四十¶
