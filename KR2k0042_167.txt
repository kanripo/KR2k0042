# -*- mode: mandoku-view; -*-
#+TITLE: 江南通志
#+DATE: 2015-08-24 22:41:11.325984
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷一百六十八
<pb:KR2k0042_WYG_167-1a>¶
欽定四庫全書¶
　江南通志卷一百六十八¶
　　人物志¶
　　　隱逸(一/)　(江蘇松常鎮淮揚徐八府太通二州/)¶
　　　　江寧府¶
　晉葛洪字稚川句容人性寡欲好異書尤耽神仙導¶
　　養之法屢避功賞授官皆不就以句漏産丹砂求¶
　　為其令至廣州刺史鄧嶽留之止羅浮山著書名¶
<pb:KR2k0042_WYG_167-1b>¶
　　抱朴子¶
　南北朝梁陶𢎞景字通明秣陵人神儀明秀讀書萬¶
　　卷永平中上表辭禄止句曲山自號華陽隠居築¶
　　三層樓𢎞景處上弟子居中賔客至其下梁武帝¶
　　早與之游即位後恩禮逾篤諡為貞白先生¶
　　阮孝緒字士宗陳留人出繼從伯印之居建鄴祖¶
　　母遺財百萬不納悉歸其姑性至孝于鍾山聴講¶
　　母王氏忽有疾兄弟欲召之母曰孝緒至性冥通¶
<pb:KR2k0042_WYG_167-2a>¶
　　必當自到果心驚而反天監二年徵不至南平王¶
　　偉以書要之不赴曰非志驕富貴但性畏廟堂若¶
　　使麏䴥可骖何以異夫驥騄鄱陽王妃孝緒姊也¶
　　王嘗命駕就之鑿垣而逃著高隠傳¶
　唐余延夀開元中處士以詩名¶
　　韋牟上元人號遺名子隠居鍾山飄然有物外之¶
　　趣顔真卿書其室曰三教㑹宗堂¶
　　陳融六合人幼有至性言若不出諸口游止皆有¶
<pb:KR2k0042_WYG_167-2b>¶
　　常處好學不仕卒諡貞晦先生¶
　元王德昇句容人讀書有儒者氣象至正間累辟不¶
　　起¶
　　朱南強句容人多學善屬文隠居不仕徳化鄉里¶
　　所著有黦醭稿同時侯蕃丁復皆有高名¶
　明居仁句容人洪武初以儒碩徵入朝與對奕賜以¶
　　内醖辭職不就歸隠於家人稱瞻菉先生¶
　　王顯江寧人號溪漁子雄才尚俠後忽悔所為買¶
<pb:KR2k0042_WYG_167-3a>¶
　　書數千卷閉門誦讀不問世事方孝孺稱為竒士¶
　　賀確字存誠居金陵少事博士業一不利即棄去¶
　　肆力經史百家天文地理醫卜之書論古今事如¶
　　倒囊出物聞者聳聴曽薦修宋遼金三史辭不就¶
　　龍瑄字克温才名籍甚與丘濬陳獻章為布衣交¶
　　自號半閒居士顧璘作半閒居士傳¶
　史忠字廷直性任俠不覊薄權貴有不合輒引去¶
　　遇所善則留連忘懐自號癡翁作卧癡樓於冶城¶
<pb:KR2k0042_WYG_167-3b>¶
　　之麓意到便行不告家人以所往沈石田贊其像¶
　　曰玩世滑稽風顛月癡洒筆淋漓水走山飛¶
　　金琮字元玉自號赤松山農遐嘯清視人莫能窺¶
　　書法精工文徵明裝潢成帙題曰積玉¶
　　孫自修字無修江寧人天啓甲子舉人授陽江令遷¶
　　貳大同感時亂忽盡遣愛妾棄家祝髮縛茅於人¶
　　迹罕至處擔柴負重以自給其子間闗往省敕斷¶
　　家事以學道讀書誨勉而已¶
<pb:KR2k0042_WYG_167-4a>¶
　　李克愛字虛雲天性沈篤卜居長千里與李義人¶
　　張興公論學稱南郊三老¶
　　孫石字介臣上元人宿學有聲嵗貢不仕抱道静¶
　　居足不踰户論者謂之真隠¶
　　周維藩字覺菴上元人讀書不仕著史鑑闡微易¶
　　學宗㫖等書晚年精于内典¶
　　張怡字瑶星為諸生父可大以總兵官盡節登萊¶
　　䕃怡錦衣千户甲申流寇陷京師逼怡降怡不屈¶
<pb:KR2k0042_WYG_167-4b>¶
　　械置複壁中乗間逸歸築室攝山白雲峰以終老¶
國朝謝璣字在之上元人明季嵗飢區畫育嬰賑粥諸¶
　　事都憲張瑋以璣有濟世才薦於朝堅辭不就隠¶
　　居龍溪¶
　　王應憲字德卿上元人少負竒氣文行聞於鄉隠¶
　　居著述有河漕水利鹽鐵諸考夀登大耋¶
　　程京萼字韡老上元人能詩文尤工書法頗自矜¶
　　重然故交待以舉火者應之無吝色¶
<pb:KR2k0042_WYG_167-5a>¶
　　　　蘇州府¶
　周披裘公吳人延陵季子見路有遺金呼薪者取之¶
　　薪者瞋目曰何子居之高視之下儀貌之壯言語¶
　　之野也五月披裘而薪豈取金者哉季子謝之請¶
　　問姓字曰子皮相之士也何足語姓名竟去¶
漢甪里先生姓周名術泰伯之後漢高帝時與東園¶
　　公綺里季夏黄公俱出定太子號四皓今太湖洞¶
　　庭山有甪里村¶
<pb:KR2k0042_WYG_167-5b>¶
　　龍邱萇王莽時隠居於吳更始立任延為東部都¶
　　尉折節下士主簿鍾離意請萇為門下祭酒延曰¶
　　龍邱先生躬德履義都尉洒掃其門猶懼辱之何¶
　　言召因修書致藥吏使相望於道積一嵗萇乃詣¶
　　府署議曹祭酒¶
　晉張翰字季鷹吳人性任達時號江東步兵齊王冋¶
　　辟為東曹掾因秋風起思吳中菰菜蓴羮鱸魚膾¶
　　遂命駕歸棲隠不出俄冋敗人謂見幾性至孝遭¶
<pb:KR2k0042_WYG_167-6a>¶
　　母憂哀毁過禮¶
　唐陶峴晉徵士淵明後開元中居崑山文學可以經¶
　　濟自謂疎脱不謀宦達製三舟一以自載一置賔¶
　　客一貯飲饌有女樂一部奏清商曲逢佳山水必¶
　　窮其勝經過郡邑靡不招延獨不肯詣王公貴人¶
　　山水浪迹三十餘年吳越之士號為水仙¶
　　陸龜蒙字魯望吳人元方七世孫居甫里多所論¶
　　撰得書熟讀讎比勤勤丹黄不去手有田數十畝¶
<pb:KR2k0042_WYG_167-6b>¶
　　屋二十楹田苦下雨潦則與江通故嘗苦饑身親¶
　　畚鍤所居前後植杞菊與皮日休輩往來時乗小¶
　　舟齎書一束筆牀茶竈自隨時謂江湖散人累召¶
　　不出光化中韋莊表贈右補闕¶
　　徐修矩吳人持身介潔守遺書萬卷草屋十餘楶¶
　　優游自適皮日休嘗就借書讀之時有涇縣尉任¶
　　晦亦同縣人高放寡合退處里中顧辟疆園有深¶
　林曲沼皮日休陸龜蒙嘗過從焉皮陸竝有二游¶
<pb:KR2k0042_WYG_167-7a>¶
　　詩¶
　宋吳江漁翁不知何許人嘗櫂舟往來波上嘯傲自¶
　　得扣舷而歌閩中潘裕自京回道吳江遇而異之¶
　　與語知其高尚因勸之仕翁曰出處由人吾不能¶
　　追園綺之高竊慕老子曲全之義裕嗟歎問所處¶
　　曰吾姓名尚畏人知况居室邪鼓枻而去¶
　　侍其沔字國紀吳人博通經傳五舉禮部退為鄉¶
　　先生與人交殊淡泊遇急難奮義以往不避艱險¶
<pb:KR2k0042_WYG_167-7b>¶
　　治平三年卒門人私諡曰夷晦先生¶
　　閭邱孝終字公顯長洲人嘗知黄州未幾掛冠歸¶
　　與崇大年輩以耆德稱蘇軾謫黄時與孝終友善¶
　　過吳嘗飲酒賦詩其家有云蘇州有二邱不到虎¶
　　邱即謁閭邱¶
　　胡稷言字正思吳人少學文於宋祁受經於胡瑗¶
　　以特奏補官山陰丞不能究其所施遂乞致仕即¶
　　臨頓里陸龜蒙故址築圃鑿池追陶靖節之遺風¶
<pb:KR2k0042_WYG_167-8a>¶
　　作五栁堂終隠以老子嶧姿禀淳慤恬於榮利步¶
　　趨言動皆有尺度人目為隠君子詩文簡古嶧子¶
　　百能紹興進士知江山縣有恵愛以年至請錙銖¶
　　軒冕有祖父風¶
　　楊懿儒字彛甫長洲人少孤力學言行相顧任真¶
　　自信不知世間有傾巧事崇寧間為南昌簿一嵗¶
　　忽載妻子歸吳高隠不入州縣與方惟深稱吳中¶
　　二老¶
<pb:KR2k0042_WYG_167-8b>¶
　　鍾璇字振逺常熟人於書無所不窺嘗游台州巖¶
　　谷間遇異人持列禦寇書揖而與坐磐石指一泓¶
　　定水曰此水滔滔乃皇極大中之道語久别去自¶
　　是有悟築室梅里二十年不出户范成大薦於朝¶
　　不報有續白孔六帖¶
　　顧禧字景繁吳人隠居光福山中閉户誦讀所著¶
　　書甚富注蘇軾詩尤詳紹興間郡以遺逸薦不出¶
　　章康字季思吳人嘗問學於朱子默有所契隠居¶
<pb:KR2k0042_WYG_167-9a>¶
　　吳城西安貧樂道足迹未嘗越州境而四方之人¶
　　無不知有章季思者¶
　　盛明逺吳江人咸淳六年鄉薦為廣州録事判官¶
　　宋亡隠居不仕元世祖聞其名召判恵州自以世¶
　　受宋恩辭不就詔書迫責乃變姓名從老氏以終¶
　　同邑孫銳字穎叔咸淳七年舉於鄉宋亡遂不復¶
　　出隠居平望之桑槃村林泉頗勝賦詩寓意又沈¶
　　姓字自得吳人宋上舍生江南内附乃構山房著¶
<pb:KR2k0042_WYG_167-9b>¶
　　道士服隠迹終身皆宋之遺民也¶
　元黄公望字子久號大癡道人本常熟陸氏少䘮父¶
　　母依永嘉黄氏遂因其姓補浙西憲掾以忤權豪¶
　　棄去黄冠野服往來三吳博洽羣書於技能無不¶
　　通曉尤精山水師董源巨然後稍變其法自成一¶
　　家所著山水訣世多宗之¶
　　袁易字通甫長洲人為石洞書院山長歸隠吳淞¶
　　之濵趙孟頫最重之作卧雪圖以贈所著有静春¶
<pb:KR2k0042_WYG_167-10a>¶
　　堂稿¶
　　張介福字子祺自懐慶徙吳中少受學於許衡二¶
　　親早終遂無仕進意張士誠入吳介福恐亂兵發¶
　　先塋往廬焉士誠聞其名欲招致之不可饋之力¶
　　辭病且死謂其友曰吾志慕古人未能萬一惟無¶
　　汚於時庶幾哉遂卒¶
　　湯公雨字均澤性淳篤有學行工詩至正末由江¶
　　隂徙居於虎邱之山塘隠居不仕以吟咏自娱詩¶
<pb:KR2k0042_WYG_167-10b>¶
　　載四朝詩中¶
　明謝常字彦銘吳江人洪武時舉秀才召見試丹鳳¶
　　朝陽賦稱㫖帝欲官之以母年百有六嵗辭歸終¶
　　養隠居震澤東溪¶
　　陳汝秩字惟寅吳縣人少失怗安貧樂道力學工¶
　　詩書得二王筆意高亢不茍交與唯授徒自給洪¶
　　武初以人才徵辭養母歸卒¶
　　韓奕字公望吳縣人少目眚筮得蒙卦知眵難療¶
<pb:KR2k0042_WYG_167-11a>¶
　　遂以蒙齋扁室絶意仕進博學尤工於詩洪武中¶
　　與王賔皆隠於醫賔為郡守姚善所禮乃因賔造¶
　　訪之奕於布簾内答云不在一日伺賔入室亦掩¶
　　入之則走楞伽山善隨至又泛小舟入太湖善歎¶
　　曰韓先生所謂名可聞身不可得而見也¶
　　錢芹字繼忠吳縣人勵志操以竒節著吳中郡守¶
　　姚善欲見之芹曰我民也無所置身乃請㑹於學¶
　　宫就質經義芹曰此經生業耳豈無今日之急務¶
<pb:KR2k0042_WYG_167-11b>¶
　　乎善拜問出袖中一簡授之而去啓視之皆戰守¶
　　方略也後善死於靖難芹亦與焉¶
　　范能字仲能崑山人少從毘陵謝應芳游稱入室¶
　　弟子精醫喜吟尤工書法永樂初被徵賦詩上郡¶
　　守願養母全其天年守憐而許之日以著述為事¶
　　同里孫俊字叔英能高弟也工詩不慕聲利有南¶
　　溪草堂集葉盛為之序¶
　　邢量字用理長洲人隠居葑門以卜自給陋室三¶
<pb:KR2k0042_WYG_167-12a>¶
　　間讀書不輟尤工詩吳寛極重之郡守或請其詩¶
　　量曰古有采詩無獻詩吾豈以為羔鴈哉因削其¶
　　稿後有吳人袁景休字孟逸善為歌詩芒鞵竹笠¶
　　徧游吳越山水歸而受一㕓於吳市以賣卜終老¶
　　詩多不屬草林若撫口授其遺詩存二百餘首¶
　　邢參字麗文長洲人終日杜門誦讀一室立士行¶
　　講授里中以醇和稱貧無以朝夕泊如也徐貞卿¶
　　諸君皆與游嘗遇大雪訪之則屋三角滲雪參坐¶
<pb:KR2k0042_WYG_167-12b>¶
　　一角不滲雪處怡然讀書苦吟自若¶
　　沈周字啓南長洲人祖孟淵父恒吉皆高隠周學¶
　　於陳五經之子孟賢得前輩經學指授嘗以賢良¶
　　薦筮得遯之九五遂耕讀於相城里所居曰有竹¶
　　莊畫法董源書法黄庭堅詩出入於杜甫白居易¶
　　之間興至對客揮灑煙雲滿紙畫成自題其上頃¶
　　刻數百言風流文翰照暎一時百年來東南之盛¶
　　莫有過之者¶
<pb:KR2k0042_WYG_167-13a>¶
　　史鑑字明古吳江人博洽好學執古信禮尤熟於¶
　　史論千載事厯厯如見網羅舊聞筆之成編有洪¶
　　邁之博詩力追魏晉家居水竹幽茂客至陳三代¶
　　秦漢器物及唐宋以來書畫相與鑒賞好著古衣¶
　　冠曳履揮麈望之者以為列仙之癯也少受知於¶
　　徐有貞與吳寛沈周為友及歿寛表其墓¶
　　陸治字叔平吳縣人善繪事倣宋人而時出己意¶
　　築室支硎山下藝名花數百種翛然自怡詩律秀¶
<pb:KR2k0042_WYG_167-13b>¶
　　潤¶
　　王綸字理之崑山人以儒臣薦預修武宗實録善¶
　　詩工畫為沈周入室弟子尤工篆𨽻楷法得歐陽¶
　　詢筆意¶
　　朱鷺字白民吳縣人家貧授徒養親牀頭恒貯數¶
　　十文曰買笑錢善畫竹寸楮尺素人争寶之每談¶
　　及靖難諸君子輒泣下網羅遺事作建文書法¶
　　居節字士貞吳縣人少從文徵明游詩律書畫徵¶
<pb:KR2k0042_WYG_167-14a>¶
　　明之門未之或先也家故𨽻織局織監孫隆聞其¶
　　名召見不肯往拘繫破家僦居半塘落落寡合每¶
　　過晨未舉火吟嘯自若也詩名牧豕集為藝林所¶
　　稱¶
　　岳岱字東伯長洲人闢草堂於陽山白龍塢花木¶
　　翳然修竹萬竿自稱秦餘山人性狷介不妄與人¶
　　交能詩善畫嘗輯其一時友朋之詩倣篋中中州¶
　　集之例序而傳之曰今雨瑶華¶
<pb:KR2k0042_WYG_167-14b>¶
　　顧元慶字大有長洲人家近滸墅所居曰顧家青¶
　　山藏書萬卷擇其善本刻之自經史以至叢說多¶
　　所纂述年七十餘猶吟誦不輟岳岱曰陶潛田家¶
　　之言浩然江湖之句時代雖殊㫖趣相符時稱為¶
　　大石山人¶
　　趙宦光字凡夫吳縣人讀書稽古精於篆書與婦¶
　　陸卿子隠於寒山足不入城市當事慕其名多造¶
　　門求見者宦光亦不下山報謁子均字靈均傳其¶
<pb:KR2k0042_WYG_167-15a>¶
　　父六書之法日與賔客搜金石論篆籀問竒字訪¶
　　逸典為藝林所稱¶
　　周詩字以言崑山人喜讀書倜儻重然諾兼精醫¶
　　作内經解游京師詩文播公卿間少試方藥輒效¶
　　欲以尚醫官之拂衣去游武林匿影僧寺適督學¶
　　孔天印閲岳王題壁得詩作大驚命駕往謁與定¶
　　交武林人争延致之不懌辭歸隠不復出¶
　　包捷字警幾吳江人崇禎壬午舉人流賊陷京師¶
<pb:KR2k0042_WYG_167-15b>¶
　　削髮入穹窿山足迹不入城市¶
國朝楊補字無補長洲人少貧工詩畫為人孝謹重然¶
　　諾隠居鄧尉山以操行高潔稱¶
　　徐枋字昭法長洲人明季舉人自少擩染家學湛¶
　　深經術痛父汧殉甲申之難隠居靈岩山之上沙¶
　　五十餘年雖窮餓餽遺不受間作書畫以自給巡¶
　　撫湯斌知其賢屏騎從兩詣山中訪之不得見年¶
　　七十三卒¶
<pb:KR2k0042_WYG_167-16a>¶
　　戴笠字耘野吳江諸生入秀峰山為僧旋返初服¶
　　隠居朱家港教授生徒土屋三間炊煙時絶編纂¶
　　不輟笠同縣諸生徐白字介白隠靈岩山之上沙¶
　　種蔬藝果捃拾自給詩畫蕭疎無俗韻故舊至掃¶
　　葉煮泉三十年不出¶
　　史兆斗字辰伯長洲人少棄諸生好古力學博通¶
　　前明典故下至故家遺老流風軼事無不備熟尤¶
　　喜蓄異書所購率皆祕本或手自繕録積至數千¶
<pb:KR2k0042_WYG_167-16b>¶
　　百卷齋居校讎輒為疏注其旁年八十餘卒汪琬¶
　　為之傳¶
　　金俊明字孝章吳縣人棄諸生混迹詩人詞客間¶
　　工書善畫墨梅論者擬之鄭思肖之蘭云子侃字¶
　　亦陶亦工書畫能詩杜門鈔書校讎精審宋元人¶
　　名集祕本揷架甚富¶
　　文點字與也長洲人震孟孫幼能詩叔乗殉甲申¶
　　之難家盡破依墓田以居肆力詩古文詞間寫山¶
<pb:KR2k0042_WYG_167-17a>¶
　　　水人物巡撫湯斌嘗屏車騎訪之問及饘粥計對¶
　　　曰菜羮疏食足以安人性情堅人操行少或有餘¶
　　　將移所守斌稱善從弟掞字賔日和州教授嘉之¶
　　　曽孫清修古行閉門不輕與世接哦詩染翰自娛¶
　　　以老¶
　　　顧苓字云美長洲人少篤學尤潛心篆𨽻凡碑版¶
　　　及鼎彛刀尺欵識魚蟲科斗之書皆能誦之臨摹¶
　　　秦漢銅章玉印見者以為不減吾衍云¶
<pb:KR2k0042_WYG_167-17b>¶
　　　褚篆字蒼書長洲諸生邃於經學能作擘窠書己¶
　　　夘¶
聖祖南巡召見吳中耆碩於行在篆書行草各一幅蒙¶
　嘉奬賜海鶴風姿四大字時年九十三矣¶
　　　王武字勤中吳縣人鏊六世孫工詩尤長於畫先¶
　　　世所遺及購獲宋元名蹟心摹手追悉能冥㑹高¶
　　　潔藴藉嘉遯邱園汪琬為之傳以為吳中老成典¶
　　　型其風尚標格與前明杜瓊沈周陸治相伯仲云¶
<pb:KR2k0042_WYG_167-18a>¶
　　司馬葕字磐莊長洲人受易於休寧程智傳極數¶
　　辨物之學年九十餘卒有語録若干卷¶
　　俞瑒字犀月長洲人通經史上下千百年徵引考¶
　　據原原本本如燭照數計顧嗣立選元詩注韓愈¶
　　温庭筠集商㩁為多¶
　　陳逢午字方中常熟人篤行好學不茍言笑及語¶
　　道義輒極論終日不倦教子讀書以立行為重曰¶
　　當知文藝外大有事在所著詩文甚富兼工楷𨽻¶
<pb:KR2k0042_WYG_167-18b>¶
　　　　松江府¶
　宋王奎華亭人風韻高邁慕神仙遐舉之道自號蟾¶
　　谷真士嘉定寶慶間再徵不起¶
　　謝國光字觀夫華亭人宋亡不仕元治書侍御史¶
　　程鉅夫奉詔使江南搜訪遺賢以國光薦杜門稱¶
　　疾堅辭不赴棲隠終身¶
　　衛富益華亭人宋亡設壇祭文陸死事諸人詞極¶
　　悲愴隠居教授不應有司之薦後攜子避地霅上¶
<pb:KR2k0042_WYG_167-19a>¶
　　卒年九十六¶
　元曹知白字又元華亭人大德中薦授崑山教諭不¶
　　就嘗游京師諸公欲奏辟之謝曰吾豈齪齪求官¶
　　者邪即日南歸隠居讀易足不踰户人稱貞素先¶
　　生畫亦列能品¶
　　楊謙字竹西華亭人讀書尚志不樂仕進多高人¶
　　勝士之交嘗築小樓登眺海中大小金山題曰不¶
　　礙雲山樓楊維貞貝瓊俱為歌咏¶
<pb:KR2k0042_WYG_167-19b>¶
　　陸厚華亭人宅東有圃自號東園散人博洽經史¶
　　元季避亂浙中兵息返故廬日放浪峰泖間善按¶
　　摩法療人疾有詩號古漁唱¶
　　孫稷字長慶華亭人言行謹飭嘗舉為文學官兵¶
　　興遂不仕築室横雲山之支隴名曰小山招隠讀¶
　　書賣藥以終老¶
　　儲泳字文卿華亭人與弟游隠居周浦竝以詩名¶
　　唐時字中甫華亭人幼遭親䘮哀毁盡禮及長以¶
<pb:KR2k0042_WYG_167-20a>¶
　　先世受宋恩誓不出仕至正末張士誠陷郡杜門¶
　　自守以夀終¶
　　陸居仁字宅之青浦人泰定中舉於鄉工詩古文¶
　　隠居教授自號雲松野衲與楊維貞錢惟善稱三¶
　　高士¶
　　楊德懋華亭人明左氏春秋尤究心太極圖諸書¶
　　買田澱山西躬耕不仕洪武初詔徵天下賢才有¶
　　司薦聞德懋既遜言辭召竝自眇左目以示廢疾¶
<pb:KR2k0042_WYG_167-20b>¶
　　不可用優游湖上卒里人稱為自廢公¶
　明錢全袞字慶餘華亭人通涉經史元季張氏據吳¶
　　全袞隠居盤龍岡不為其用洪武中卒所著有續¶
　　松江府志諸書¶
　　焦伯誠華亭人潔身修行事母孝通五經鄉㑹試¶
　　聘典衡文皆辭疾不赴教授於鄉門人多顯者¶
　　黄鑑字明夫華亭人博學而貧三十未娶進士李¶
　　萱慕其賢以女妻之鑑悉却奩具夫婦織紝自給¶
<pb:KR2k0042_WYG_167-21a>¶
　　晚年結茆于山曰八峯小隠所著有山樵傳說門¶
　　人錢福為立傳¶
　　張初字大初華亭人少游文徵明門長於詩兼工¶
　　書畫晚居沙岡墓廬四十年不入城市家日益貧¶
　　意泊如也同邑陸尚書樹聲以雲間伯夷目之人¶
　　皆稱貞白先生¶
　　王嗣響字霆叔華亭人以淹邃為時所稱性耿介¶
　　侍郎唐文獻通政許樂善皆少與同學及貴顯後¶
<pb:KR2k0042_WYG_167-21b>¶
　　過從輒不見有所贈亦不受取古人窮堅老壯二¶
　　語自號兩益居士¶
　　俞寰字允寧華亭人喜讀書工詞賦醫卜篆刻無¶
　　所不能而不求人知居青村終嵗不一入城府¶
　李世邁字懐古華亭人少慕高隠明末棄經生業¶
　　構室高槐古梅中竹爐泉茗興至鼔琴一再行聞¶
　　雨滴芭蕉聲則喜而不寐授徒自給硯田有贏則¶
　　以助葬贍嫠¶
<pb:KR2k0042_WYG_167-22a>¶
國朝張若羲字昊東華亭人明季進士仕泉州推官擢¶
　　主事歸而棲隠郊墅四十年自號味閒漫樵郡守¶
　　直指欲薦舉隠逸堅辭不就閉户著書以終子豫¶
　　章探花及第翮進士俱有文譽¶
　　王光承字玠右華亭人嵗貢生博學工詩文才名¶
　　籍甚淡於榮利明季屢辭徵辟不就後偕弟烈字¶
　　名世隠居上海之新場鎮躬耕養父足迹不入城¶
　　市者三十餘年無子依壻楊幨以沒所著鎌山堂¶
<pb:KR2k0042_WYG_167-22b>¶
　　集外孫日徵收輯之¶
　　莫秉清字子先華亭人明布政如忠曽孫蚤嵗為¶
　　諸生有聲明季避兵浦東遂隠焉性耿介不妄交¶
　　人造廬者亦罕得見博覽載籍所著詩文甚多¶
　　吳騏字日千華亭人明季為諸生有盛名與王光¶
　　承兄弟結深契明亡以後屛迹荒山光承稱騏堅¶
　　苦自守三旬九食五月披裘侮之不怒周之不受¶
　　為得其實云著有頷顑集¶
<pb:KR2k0042_WYG_167-23a>¶
　　沈浩然華亭人明兩廣總督猶龍子府學生有雋¶
　　才閉户讀書不樂仕進雖饔飱不繼處之晏如工¶
　　八法為時所重稱雪峰處士¶
　　蕭中素名詩以字行華亭人隠於匠高致絶俗詩¶
　　最有名曰釋柯集¶
　　諸嗣郢字乾一青浦人順治辛丑進士居細林山¶
　　自號九峰主人徧搜諸勝作九峰志康熈九年十¶
　　九年郡大祲設粥厰以拯飢者¶
<pb:KR2k0042_WYG_167-23b>¶
　　　　常州府¶
　漢陸璯字仲芳毘陵人明京氏易尚書尤精風角星¶
　　算辟主簿謝病去隠㑹稽山¶
　南北朝梁蕭眎素惠開子性静退仕梁累官中書侍¶
　　郎求為諸暨令到縣十餘日挂冠縣門而去獨居¶
　　屛事非親戚不得至其籬門武帝嘗賜錢八萬一¶
　　朝散之親友¶
　唐魏璞字不琢毘陵人才高志放隠居三十年與皮¶
<pb:KR2k0042_WYG_167-24a>¶
　　日休陸龜蒙善每秋風時乗舸載酒相往來當世¶
　　高之¶
　宋王克嶷宜興人隠居不仕王安石高其節贈之詩¶
　　有先生醉卧松花裏春去人間總不知之句¶
　　張&KR1551;字子厚常州人登進士養親不仕窮經著書¶
　　四十年元豐元祐間廷臣厯薦不起卒賜諡正素¶
　　先生¶
　　孔元䖍至聖五十二世孫建炎時五世祖若罕與¶
<pb:KR2k0042_WYG_167-24b>¶
　　子端志俱高抗不仕元䖍淳祐間避居沙上號馬¶
　　洲書院教授生徒¶
　　包天麟字仁甫江陰人咸淳間舉博學宏詞科不¶
　　就嘗註詩書易春秋傳義元旌其門贈浙江儒學¶
　　提舉¶
　元蔣捷字勝欲宜興人德祐中進士元初晦迹不仕¶
　　大德中憲使臧夢解陸垕俱薦其才不就博學工¶
　　詞學者稱竹山先生¶
<pb:KR2k0042_WYG_167-25a>¶
　　許恕字如心江陰人家北郭號北郭先生部使者¶
　　薦授澄江書院山長不就兼工醫術有北郭集¶
　　李時可元末居馬䭾沙楊維貞客其家供饌華美¶
　　歌舞極一時之盛明祖下江南助軍餉萬石後以¶
　　巨筏浮海去不知所終¶
　明倪瓚字元鎮無錫人工詩善書畫所居有閣曰清¶
　　閟藏書數千卷古鼎法書名琴竒畫陳列左右高¶
　　木修篁縈繞其外四方名士日踵其門自號雲林¶
<pb:KR2k0042_WYG_167-25b>¶
　　居士家故雄於貲至正初悉散給親故兵興後扁¶
　　舟箬笠往來震澤三泖間張士誠兄弟屢欲致之¶
　　不可得及吳平黄冠野服以終年七十四¶
　　焦先生不知其名家江陰之虞門里太祖故人洪¶
　　武初詔有司徵求甚急恐為有司累乃持雞酒馳¶
　　甬道入見太祖班坐對飲如微時賜以金玉角三¶
　　帶取角者陰於户後挂之去人比之嚴光¶
　　華晞顔字以愚無錫人元末不仕洪武初辟為本¶
<pb:KR2k0042_WYG_167-26a>¶
　　府訓導不就以老病辭隠居東湖¶
　　李大椿字茂卿無錫人博學工文隠居梁鴻溪洪¶
　　武初詔為御史力辭附使者上太平十二䇿¶
　　杏林叟不知其名或云姓董隠居暨陽山遇異人¶
　　授以鍼術能立起人危疾謝以貲不受但令人種¶
　　杏一株久而成林高啓為作杏林叟傳¶
　　張機字子樞郡人託漁自隠多行隂德高啓有澄¶
　　江嬾漁記¶
<pb:KR2k0042_WYG_167-26b>¶
　　華宗韡字公愷無錫人博綜經史元季兵興奉親¶
　　往來蘇松間事平還錫修身教家集古人嘉言懿¶
　　行為一書曰慮得集洪武中屢徵不起¶
　　王文晏字文静宜興人元季兵亂隐居不仕以吟¶
　　咏自娛舍旁皆植梅自號梅西詩詞清麗書畫師¶
　　宋克王蒙皆造其妙洪武中以賢良徵辭疾不就¶
　　吳綸字大本宜興人風神散朗操履修潔非公事¶
　未嘗一入城府創别墅二於溪山間南曰樵隠西¶
<pb:KR2k0042_WYG_167-27a>¶
　　曰漁樂以陶潛自擬因自號心逺居士¶
　　秦旭字景暘無錫人詩格類陸游晚集諸高隠觴¶
　　詠慧山之麓名曰碧山吟社凡十人年皆七十八¶
　　十衣冠甚偉望若神仙好事者繪圖傳之¶
　　尤文字務樸無錫人居東郭囘溪里學以宋儒為¶
　　宗領鄉薦即隠居不出孝宗遣行人齎書徵之以¶
　　母老力辭胡濙周忱交薦之終不就又邑人許世¶
　　卿有孝行亦以孝亷隠居不仕守令不得覩其面¶
<pb:KR2k0042_WYG_167-27b>¶
　　有中解編諸集¶
　　薛章憲字堯卿江陰諸生工詩古文吳人都穆擬¶
　　之商彝周鼎性喜佳山水意到輒輕數千里赴焉¶
　　居賔坐中斂肱默坐貌古神清¶
　　謝遴字彚先宜興人父三錫家貧力學以樸誠率¶
　　後進遴崇禎癸酉鄉舉内行修飭鄉評稱為真孝¶
　　亷中年杜門與沛縣閻爾梅長洲徐枋竝持高節¶
　　雅好施與知交匱乏多待以舉火著述甚富尤邃¶
<pb:KR2k0042_WYG_167-28a>¶
　　于易詩¶
　　徐𢎞祖字霞客江陰人性好竒徧遊天下名山水¶
　　遊屐所紀不加點綴曲盡勝趣嘗上華山心動馳¶
　　歸母正屬疾服闋入閩出徼外欲窮探河源歸竟¶
　　不食卒¶
　　許肇箎字壎友宜興人弱冠知名博學工文章意¶
　　氣豪逸明季棄諸生放浪吳越間為詩自娛¶
　　蔣偉字韋人宜興人工詩嗜酒乞詩者必載酒詣¶
<pb:KR2k0042_WYG_167-28b>¶
　　之酒盡詩立成各滿其意其不以時請者輒漫罵¶
　　之聲若巨雷身長七尺學使者竒其貌令作蟋蟀¶
　　賦立成閱之稱善曰子誠材然令後世惜之者必¶
　　子也後棄諸生自溷於酒詩亦日益竒晚有故人¶
　　子入滇送之江上吟咏連日歸而卒¶
國朝吳璇字叔度宜興人幼立品行恥儕流俗為諸生¶
　　時巡按御史以端方薦後舉崇禎癸未進士差理¶
　　江北餉驅游兵立保甲銀不入庫解不越宿史可¶
<pb:KR2k0042_WYG_167-29a>¶
　　法特薦之入¶
國朝足迹不入城市閣部交薦不就同里吳永祺字文¶
　　剛為人孝友能周卹宗黨立品與璇相似¶
　　孫夢簡宜興諸生篤孝友隠居敎授生徒以紫陽¶
　　山學為式邑令欲識其靣謝不可雅慕倪瓚為人¶
　　卒時命以瓚畫幅殉¶
　　陳貞慧字定生于廷子少在復社有名阮大鉞以¶
　　逆案久錮謀復用貞慧與池州吳應箕無錫顧杲¶
<pb:KR2k0042_WYG_167-29b>¶
　　等草檄攻之後大鉞起南都侍郎乃以他事屬鎮¶
　　撫司逮治尋得脱屏居故里坐卧一小樓不入城¶
　　市十二年而卒¶
　　李介立江陰人明季詣闕獻䇿不報遂徧厯天下¶
　　山川而歸老居僧舍貧困不支邑令聞名訪之匿¶
　　不見終身不婚卒友人陳其忠𦵏之¶
　　惲格一名夀平字正叔武進人生而敏慧八嵗咏¶
　　蓮花驚其長老尤工繪畫花卉蟲鳥意態飛動而¶
<pb:KR2k0042_WYG_167-30a>¶
　　題語書法兼工故世稱南田三絶為人孝友敦篤¶
　　不謁當事有古君子風晚與同里五君子聮吟稱¶
　　六逸五人者高士胡香昊字芋莊經師陳鍊字道¶
　　氣諸生楊宗發字起文董大倫字敷五唐惲宸字¶
　　仲元也¶
　　朱應鼎字凝和靖江人為人端重方嚴教授鄉里¶
　　從游者多以文行著聞¶
　　　　鎮江府¶
<pb:KR2k0042_WYG_167-30b>¶
　漢焦先字孝然本河東人隠居京口之譙山世傳焦¶
　　山以先得名然無可徵¶
　南北朝宋闗康之字伯愉河東揚人居京口屢辭徵¶
　　辟顔延之等十人入山候之見其散髮席松葉枕¶
　　石而卧了不相盼延之等咨嗟而退為毛詩義疑¶
　　滯多所釋尤善左氏春秋又造禮論十卷齊高帝¶
　　絶賞愛之¶
　齊臧榮緒幼孤貧灌園自給純篤好學括東西晉為¶
<pb:KR2k0042_WYG_167-31a>¶
　　紀録志傳百一十卷隠居京口不受朝命與闗康¶
　　之號京口二隠¶
　梁諸葛璩字幼玫琅邪陽都人世居京口幼事闗康¶
　　之博涉經史復師臧榮緒榮緒著晉書稱璩有發¶
　　擿之功方之壺遂建武初徐州行事江祀薦璩為¶
　　議曹從事不就¶
　　馬樞字要理博洽羣書尤善周易老子邵陵王綸¶
　　為南徐州刺史引為學士曰吾聞貴爵禄者以巢¶
<pb:KR2k0042_WYG_167-31b>¶
　　由為桎梏愛山林者以伊吕為管庫束名實則芻¶
　　芥柱下之言玩清虛則糠粃席上之説稽之篤論¶
　　亦各從其好也乃隠於茅山親故竝居京口秋冬¶
　　之際時往游焉¶
　宋邵餗丹陽人范仲淹王淇相繼守潤以餗守道邱¶
　　園素有節行屢薦之不就賜號沖素處士¶
　　陳輔丹陽人少負儁才不事科舉自號南郭子與¶
　　王安石交善安石用事絶不與通孤介寡合古之¶
<pb:KR2k0042_WYG_167-32a>¶
　　獨行者也¶
　　蘇炤字元晦丹徒人隠居藏修自號東山樵隠趙¶
　　磻老以遺逸薦於朝時相以隠逸之人宜遂其高¶
　　書滄浪二字遺之¶
　　李迥字叔友丹徒人高尚不仕士林宗之董弅白¶
　　太守虞奕曰治下有隠君子盍訪之虞曰願之久¶
　　矣乃攜具偕董詣迥迥野服見之明日以詩謝不¶
　　至其門¶
<pb:KR2k0042_WYG_167-32b>¶
　　周方叔字矩道高郵人隠居潤之五州山讀書自¶
　　娱或終日不食鄰僧乞米送之一日農卿龔集常¶
　　州孫吳㑹同造其廬無以為具乃以藜羮食客二¶
　　公欣然盡歡而去¶
　　孟逢大丹徒人弟逢原竝以道德名世講業者百¶
　　餘人王龍澤陸秀夫皆其弟子人稱大小孟先生¶
　　皆不仕¶
　　陳膺字登父居京口剛毅寡合入元隠居教授自¶
<pb:KR2k0042_WYG_167-33a>¶
　　號薌林子¶
　明丁熈拱字伯輝丹徒人樸茂有古風太祖駐蹕北¶
　　固山召見多擢用者熈拱獨以老疾辭¶
　　茅溱字平仲丹徒人幼好學不求聞達閉户著書¶
　　有韻譜本義行世與鄔佐卿輩倡和稱詩以布衣¶
　　老於家¶
　　王塈金壇人讓産庶弟屛居一室潛心理學中丞¶
　　周孔教薦之朝辭不起¶
<pb:KR2k0042_WYG_167-33b>¶
　　芮城字巖尹溧陽諸生少負異才志在立行明末¶
　　謝弟子員學耕山中故人有顯者訪之避不見貽¶
　　書候問亦不發曰吾山澤之癯一與貴人接便喪¶
　　所守時人目為真隠所著有易象傳解四詩正言¶
　　禮記通識綱目分注拾遺與白盤山湯泰亨相析¶
　　疑問義泰亨亦隠士嵗遇君親子夘日則屏食堅¶
　　卧不起年八十五自知逝期别親友手題墓志沐¶
　　浴而逝¶
<pb:KR2k0042_WYG_167-34a>¶
　　王鏳字叔聞金壇人樵諸孫嵗貢生以詩名明末¶
　　晦迹酒人牢愁悲憤不求人知人亦無知者後之¶
　　選家或稱為王遺民¶
　　王元錝字闇然鏳從弟明末棄舉子業以醫濟人¶
　　貧者亦與上藥不取償終身野服有隠操¶
　　　　淮安府¶
　宋龔開字聖予淮陰人宋亡不仕家貧甚客至無几¶
　　席子浚每俯伏榻上就背按紙作唐馬圗人輒以¶
<pb:KR2k0042_WYG_167-34b>¶
　　多金購之嘗為文天祥陸秀夫作傳甚稱於時¶
　明田潤字德潤安東人隠居教授雖結廬陋巷而門¶
　　多長者車轍以琴詩自娛人皆高之¶
國朝宋曹字邠臣鹽城人長於論事工詩兼善書法栖¶
　　隠射陽之濵自號耕海潛夫初詔舉山林隠逸郡¶
　　縣敦趣上道曹辭疾不就徴後大臣復舉應博學¶
　　鴻儒選曹堅謝益力人高其行稱射陵先生子恭¶
　　貽康熈庚午舉北闈授鄢陵令¶
<pb:KR2k0042_WYG_167-35a>¶
　　　　揚州府¶
　秦邵平廣陵人嘗封東陵侯秦末種𤓰長安城東𤓰¶
　　有五色世稱東陵𤓰¶
　晉韓績字興齊廣陵人好文學潛退為操東土竝宗¶
　　敬焉司徒王導辟為掾㑹稽内史孔愉上疏薦之¶
　　皆不就¶
　宋徐湘興化人有隠德不樂仕進¶
　　王伯起字興公泰州人父綸為太常博士伯起當¶
<pb:KR2k0042_WYG_167-35b>¶
　　以恩得官讓其弟父令舉進士曰士不自重而與¶
　　千百人旅進坐軒廡下規合有司殊可恥也閉門¶
　　深處踰三十年仁宗英宗皆賜粟帛不強以仕¶
　　征集真州人事母孝居鄉恭謹與人未嘗校短長¶
　　好蓄書能詩有子五人長復次賁相繼登進士第¶
　　王安石表其墓稱為淮南善士¶
　元高明興化人榖曽祖懐德抱道晦迹不仕子椿元¶
　　季避地姑蘇却張士誠之聘士誠敗汚偽命者悉¶
<pb:KR2k0042_WYG_167-36a>¶
　　為俘囚椿獨超然¶
　明高稷字世良興化人賦性清介兄榖秩台鼎稷布¶
　　衣蔬食晏如也錢溥題其宅曰明時巢許¶
　　王醇字先民揚州人早慧讀書如夙識弱冠工辭¶
　　賦陸弼李維貞交相引重意不屑也善騎射擊劔¶
　　曽一試京師演武塲將士皆愕眙醇笑而退父母¶
　　命之室以羸病辭徧游吳越佳山水參内典終於¶
　　廣陵之慈雲菴¶
<pb:KR2k0042_WYG_167-36b>¶
　　朱瓘字楚琦寶應人通尚書周禮為詩體韻遒逸¶
　　性嗜琴畜雙鶴人稱琴鶴先生景泰中詔舉賢良¶
　　都御史王竑薦之竟遁去¶
　　吳禮字中節寶應人事母以孝稱應貢入太學母¶
　　老不忍離人以何蕃擬之母歿遂不復仕隠居蓼¶
　　花莊有蓼莊吟¶
　　吳敏道字曰南寶應人有異才篤内行隠居湖上¶
　　鄉人稱舫齋先生¶
<pb:KR2k0042_WYG_167-37a>¶
　　王錫命字蒼勅儀徵貢生遭亂隠居寶應之蘆村¶
　　刻勵堅苦督子力耕與北平劉文炤梁以樟中洲¶
　　崔干城長水吳鉏相友善¶
國朝雷士俊字伯籲其先世涇陽人居江都艾陵湖幼¶
　　為諸生後棄去専力於經史百家熟悉古今治亂¶
　　所著有艾陵集貧老負氣以歿¶
　　史以甲字子仁江都人幼補諸生長乃絶意場屋¶
　　耕讀自怡所輯有文獻通攷抄學圃随筆勾股籌¶
<pb:KR2k0042_WYG_167-37b>¶
　　算捷法傷寒正宗廣吳淑事類賦子炤能述父業¶
　　著方輿槩十五卷¶
　　宗元豫字子發江都人父歿貧不能𦵏疏食不除¶
　　服者十餘年性亷介不與流俗欵曲惟肆力經史¶
　　著史論數十篇别有識小録紀廿一史中瑣事¶
　　　　徐州府¶
　晉劉伶字伯倫沛人性放達與阮籍嵇康善時乗鹿¶
　　車攜酒使人荷鍤随之曰死便埋我土木形骸傲¶
<pb:KR2k0042_WYG_167-38a>¶
　　然一世著酒德頌¶
　南北朝劉遺民彭城人為柴桑令遁跡廬山時陶淵¶
　　明周續之亦在廬山謂之潯陽三隠¶
　　劉慧斐字宣文彭城人少博學能文起家梁安成¶
　　王法曹參軍嘗游匡山遇處士張孝秀甚歡因居¶
　　東林寺構園名離垢明釋典工篆𨽻手冩佛經二¶
　　千卷逺近欽慕簡文臨江州遺以几杖¶
　明秦英字子美豐人通經術洪武間屢薦賢良方正¶
<pb:KR2k0042_WYG_167-38b>¶
　　辭疾不赴¶
　　徐明徐州人足不履城市逍遥閒逺屢空晏如夀¶
　　一百七嵗¶
　　劉應元徐州人淡泊無外慕負郭有隙地種柿樹¶
　　千章築土室以居縣令聞而召之不出¶
國朝閻樸豐縣人性儉素甘淡泊好讀書日坐卧小園¶
　　中雖家無儋石而心有餘閒夀一百二嵗¶
　　　　太倉州¶
<pb:KR2k0042_WYG_167-39a>¶
　元朱文德今太倉界人任太尉府長史丁父艱遂不¶
　　仕扁其西齋曰可閒隠居自樂¶
　明劉顒字昻夫崇明人洪武初以賢良方正薦尋乞¶
　　歸隠居不出構小樓棲其上教導鄉里後學多所¶
　　引進¶
　　張名由字公路嘉定人博涉經史喜談兵厯燕趙¶
　　齊魏之郊遇古人營陣戰壘輒指陳勝敗時當神¶
　　廟天下尚無事人皆迂之名由獨忼慷自喜居安¶
<pb:KR2k0042_WYG_167-39b>¶
　　亭有田數頃盡棄去為貧人迨後徭役繁重有田¶
　　者率逃死名由蕭然環堵中讀書放歌人始服其¶
　　先見年九十一終¶
　　沈璵字孟温太倉人授經里中長於辨説後即其¶
　　受徒處建學宫著有稽古録崑圃文集¶
　　沈𢎞正字公路嘉定諸生負才不偶遂絶意仕進¶
　　喜聚書所藏累萬卷雖病必手一編曰以療吾疾¶
　　也天啓初命舉岩穴之才大臣疏薦謝弗起有園¶
<pb:KR2k0042_WYG_167-40a>¶
　　十畝備水石竹林之勝詞人酒客常滿座焉¶
　　盛萬紀字無紀嘉定人好讀書立名節甲申聞變¶
　　遂棄儒服躬耕東郊茅屋三楹植梅其前署曰友¶
　　梅時人比之劉遺民¶
國朝顧其康字錫之崇明人明末棄去諸生時督學以¶
　　賢良薦徵授浙江松陽學博不赴隠居讀書敎子¶
　　瀛秀成進士¶
　　陸坦字履常嘉定人崇禎庚午舉人明末嘗著鄉¶
<pb:KR2k0042_WYG_167-40b>¶
　　兵議條畫甚悉㑹逢甲申之變與父嘉穎偕隠賣¶
　　卜金閶以窮死¶
　　趙世鼎字以調嘉定嵗貢明末知世將亂同高士¶
　　許大達陳拱辰放飲墟墓間日出而出日入而入¶
　　時稱北里三逸¶
　　侯涵本名泓字研德嘉定人岐曽子少與三兄二¶
　　弟稱江左六龍涵尤以經濟自任及退隠吳市惟¶
　　研精詩文究心性命之學論者皆稱其筆力老蒼¶
<pb:KR2k0042_WYG_167-41a>¶
　　近代罕匹¶
　　　　通州¶
國朝吳世式如臯人明諸生隠居白蒲鎮之竹莊性孤¶
　　傲不與人通善為樂府歌行臨歿命焚其稿友人¶
　　掇拾數十章名曰竹莊殘書¶
　¶
　¶
　¶
<pb:KR2k0042_WYG_167-41b>¶
　¶
　¶
　¶
　¶
　¶
　¶
　¶
　江南通志卷一百六十八¶
#+PROPERTY: JUAN 卷一百六十八
<pb:KR2k0042_WYG_167-42a>¶
欽定四庫全書¶
　江南通志卷一百六十八¶
　　人物志¶
　　　隱逸(一/)　(江蘇松常鎮淮揚徐八府太通二州/)¶
　　　　江寧府¶
　晉葛洪字稚川句容人性寡欲好異書尤耽神仙導¶
　　養之法屢避功賞授官皆不就以句漏産丹砂求¶
　　為其令至廣州刺史鄧嶽留之止羅浮山著書名¶
<pb:KR2k0042_WYG_167-42b>¶
　　抱朴子¶
　南北朝梁陶𢎞景字通明秣陵人神儀明秀讀書萬¶
　　卷永平中上表辭禄止句曲山自號華陽隠居築¶
　　三層樓𢎞景處上弟子居中賔客至其下梁武帝¶
　　早與之游即位後恩禮逾篤諡為貞白先生¶
　　阮孝緒字士宗陳留人出繼從伯印之居建鄴祖¶
　　母遺財百萬不納悉歸其姑性至孝于鍾山聴講¶
　　母王氏忽有疾兄弟欲召之母曰孝緒至性冥通¶
<pb:KR2k0042_WYG_167-43a>¶
　　必當自到果心驚而反天監二年徵不至南平王¶
　　偉以書要之不赴曰非志驕富貴但性畏廟堂若¶
　　使麏䴥可骖何以異夫驥騄鄱陽王妃孝緒姊也¶
　　王嘗命駕就之鑿垣而逃著高隠傳¶
　唐余延夀開元中處士以詩名¶
　　韋牟上元人號遺名子隠居鍾山飄然有物外之¶
　　趣顔真卿書其室曰三教㑹宗堂¶
　　陳融六合人幼有至性言若不出諸口游止皆有¶
<pb:KR2k0042_WYG_167-43b>¶
　　常處好學不仕卒諡貞晦先生¶
　元王德昇句容人讀書有儒者氣象至正間累辟不¶
　　起¶
　　朱南強句容人多學善屬文隠居不仕徳化鄉里¶
　　所著有黦醭稿同時侯蕃丁復皆有高名¶
　明居仁句容人洪武初以儒碩徵入朝與對奕賜以¶
　　内醖辭職不就歸隠於家人稱瞻菉先生¶
　　王顯江寧人號溪漁子雄才尚俠後忽悔所為買¶
<pb:KR2k0042_WYG_167-44a>¶
　　書數千卷閉門誦讀不問世事方孝孺稱為竒士¶
　　賀確字存誠居金陵少事博士業一不利即棄去¶
　　肆力經史百家天文地理醫卜之書論古今事如¶
　　倒囊出物聞者聳聴曽薦修宋遼金三史辭不就¶
　　龍瑄字克温才名籍甚與丘濬陳獻章為布衣交¶
　　自號半閒居士顧璘作半閒居士傳¶
　史忠字廷直性任俠不覊薄權貴有不合輒引去¶
　　遇所善則留連忘懐自號癡翁作卧癡樓於冶城¶
<pb:KR2k0042_WYG_167-44b>¶
　　之麓意到便行不告家人以所往沈石田贊其像¶
　　曰玩世滑稽風顛月癡洒筆淋漓水走山飛¶
　　金琮字元玉自號赤松山農遐嘯清視人莫能窺¶
　　書法精工文徵明裝潢成帙題曰積玉¶
　　孫自修字無修江寧人天啓甲子舉人授陽江令遷¶
　　貳大同感時亂忽盡遣愛妾棄家祝髮縛茅於人¶
　　迹罕至處擔柴負重以自給其子間闗往省敕斷¶
　　家事以學道讀書誨勉而已¶
<pb:KR2k0042_WYG_167-45a>¶
　　李克愛字虛雲天性沈篤卜居長千里與李義人¶
　　張興公論學稱南郊三老¶
　　孫石字介臣上元人宿學有聲嵗貢不仕抱道静¶
　　居足不踰户論者謂之真隠¶
　　周維藩字覺菴上元人讀書不仕著史鑑闡微易¶
　　學宗㫖等書晚年精于内典¶
　　張怡字瑶星為諸生父可大以總兵官盡節登萊¶
　　䕃怡錦衣千户甲申流寇陷京師逼怡降怡不屈¶
<pb:KR2k0042_WYG_167-45b>¶
　　械置複壁中乗間逸歸築室攝山白雲峰以終老¶
國朝謝璣字在之上元人明季嵗飢區畫育嬰賑粥諸¶
　　事都憲張瑋以璣有濟世才薦於朝堅辭不就隠¶
　　居龍溪¶
　　王應憲字德卿上元人少負竒氣文行聞於鄉隠¶
　　居著述有河漕水利鹽鐵諸考夀登大耋¶
　　程京萼字韡老上元人能詩文尤工書法頗自矜¶
　　重然故交待以舉火者應之無吝色¶
<pb:KR2k0042_WYG_167-46a>¶
　　　　蘇州府¶
　周披裘公吳人延陵季子見路有遺金呼薪者取之¶
　　薪者瞋目曰何子居之高視之下儀貌之壯言語¶
　　之野也五月披裘而薪豈取金者哉季子謝之請¶
　　問姓字曰子皮相之士也何足語姓名竟去¶
漢甪里先生姓周名術泰伯之後漢高帝時與東園¶
　　公綺里季夏黄公俱出定太子號四皓今太湖洞¶
　　庭山有甪里村¶
<pb:KR2k0042_WYG_167-46b>¶
　　龍邱萇王莽時隠居於吳更始立任延為東部都¶
　　尉折節下士主簿鍾離意請萇為門下祭酒延曰¶
　　龍邱先生躬德履義都尉洒掃其門猶懼辱之何¶
　　言召因修書致藥吏使相望於道積一嵗萇乃詣¶
　　府署議曹祭酒¶
　晉張翰字季鷹吳人性任達時號江東步兵齊王冋¶
　　辟為東曹掾因秋風起思吳中菰菜蓴羮鱸魚膾¶
　　遂命駕歸棲隠不出俄冋敗人謂見幾性至孝遭¶
<pb:KR2k0042_WYG_167-47a>¶
　　母憂哀毁過禮¶
　唐陶峴晉徵士淵明後開元中居崑山文學可以經¶
　　濟自謂疎脱不謀宦達製三舟一以自載一置賔¶
　　客一貯飲饌有女樂一部奏清商曲逢佳山水必¶
　　窮其勝經過郡邑靡不招延獨不肯詣王公貴人¶
　　山水浪迹三十餘年吳越之士號為水仙¶
　　陸龜蒙字魯望吳人元方七世孫居甫里多所論¶
　　撰得書熟讀讎比勤勤丹黄不去手有田數十畝¶
<pb:KR2k0042_WYG_167-47b>¶
　　屋二十楹田苦下雨潦則與江通故嘗苦饑身親¶
　　畚鍤所居前後植杞菊與皮日休輩往來時乗小¶
　　舟齎書一束筆牀茶竈自隨時謂江湖散人累召¶
　　不出光化中韋莊表贈右補闕¶
　　徐修矩吳人持身介潔守遺書萬卷草屋十餘楶¶
　　優游自適皮日休嘗就借書讀之時有涇縣尉任¶
　　晦亦同縣人高放寡合退處里中顧辟疆園有深¶
　林曲沼皮日休陸龜蒙嘗過從焉皮陸竝有二游¶
<pb:KR2k0042_WYG_167-48a>¶
　　詩¶
　宋吳江漁翁不知何許人嘗櫂舟往來波上嘯傲自¶
　　得扣舷而歌閩中潘裕自京回道吳江遇而異之¶
　　與語知其高尚因勸之仕翁曰出處由人吾不能¶
　　追園綺之高竊慕老子曲全之義裕嗟歎問所處¶
　　曰吾姓名尚畏人知况居室邪鼓枻而去¶
　　侍其沔字國紀吳人博通經傳五舉禮部退為鄉¶
　　先生與人交殊淡泊遇急難奮義以往不避艱險¶
<pb:KR2k0042_WYG_167-48b>¶
　　治平三年卒門人私諡曰夷晦先生¶
　　閭邱孝終字公顯長洲人嘗知黄州未幾掛冠歸¶
　　與崇大年輩以耆德稱蘇軾謫黄時與孝終友善¶
　　過吳嘗飲酒賦詩其家有云蘇州有二邱不到虎¶
　　邱即謁閭邱¶
　　胡稷言字正思吳人少學文於宋祁受經於胡瑗¶
　　以特奏補官山陰丞不能究其所施遂乞致仕即¶
　　臨頓里陸龜蒙故址築圃鑿池追陶靖節之遺風¶
<pb:KR2k0042_WYG_167-49a>¶
　　作五栁堂終隠以老子嶧姿禀淳慤恬於榮利步¶
　　趨言動皆有尺度人目為隠君子詩文簡古嶧子¶
　　百能紹興進士知江山縣有恵愛以年至請錙銖¶
　　軒冕有祖父風¶
　　楊懿儒字彛甫長洲人少孤力學言行相顧任真¶
　　自信不知世間有傾巧事崇寧間為南昌簿一嵗¶
　　忽載妻子歸吳高隠不入州縣與方惟深稱吳中¶
　　二老¶
<pb:KR2k0042_WYG_167-49b>¶
　　鍾璇字振逺常熟人於書無所不窺嘗游台州巖¶
　　谷間遇異人持列禦寇書揖而與坐磐石指一泓¶
　　定水曰此水滔滔乃皇極大中之道語久别去自¶
　　是有悟築室梅里二十年不出户范成大薦於朝¶
　　不報有續白孔六帖¶
　　顧禧字景繁吳人隠居光福山中閉户誦讀所著¶
　　書甚富注蘇軾詩尤詳紹興間郡以遺逸薦不出¶
　　章康字季思吳人嘗問學於朱子默有所契隠居¶
<pb:KR2k0042_WYG_167-50a>¶
　　吳城西安貧樂道足迹未嘗越州境而四方之人¶
　　無不知有章季思者¶
　　盛明逺吳江人咸淳六年鄉薦為廣州録事判官¶
　　宋亡隠居不仕元世祖聞其名召判恵州自以世¶
　　受宋恩辭不就詔書迫責乃變姓名從老氏以終¶
　　同邑孫銳字穎叔咸淳七年舉於鄉宋亡遂不復¶
　　出隠居平望之桑槃村林泉頗勝賦詩寓意又沈¶
　　姓字自得吳人宋上舍生江南内附乃構山房著¶
<pb:KR2k0042_WYG_167-50b>¶
　　道士服隠迹終身皆宋之遺民也¶
　元黄公望字子久號大癡道人本常熟陸氏少䘮父¶
　　母依永嘉黄氏遂因其姓補浙西憲掾以忤權豪¶
　　棄去黄冠野服往來三吳博洽羣書於技能無不¶
　　通曉尤精山水師董源巨然後稍變其法自成一¶
　　家所著山水訣世多宗之¶
　　袁易字通甫長洲人為石洞書院山長歸隠吳淞¶
　　之濵趙孟頫最重之作卧雪圖以贈所著有静春¶
<pb:KR2k0042_WYG_167-51a>¶
　　堂稿¶
　　張介福字子祺自懐慶徙吳中少受學於許衡二¶
　　親早終遂無仕進意張士誠入吳介福恐亂兵發¶
　　先塋往廬焉士誠聞其名欲招致之不可饋之力¶
　　辭病且死謂其友曰吾志慕古人未能萬一惟無¶
　　汚於時庶幾哉遂卒¶
　　湯公雨字均澤性淳篤有學行工詩至正末由江¶
　　隂徙居於虎邱之山塘隠居不仕以吟咏自娱詩¶
<pb:KR2k0042_WYG_167-51b>¶
　　載四朝詩中¶
　明謝常字彦銘吳江人洪武時舉秀才召見試丹鳳¶
　　朝陽賦稱㫖帝欲官之以母年百有六嵗辭歸終¶
　　養隠居震澤東溪¶
　　陳汝秩字惟寅吳縣人少失怗安貧樂道力學工¶
　　詩書得二王筆意高亢不茍交與唯授徒自給洪¶
　　武初以人才徵辭養母歸卒¶
　　韓奕字公望吳縣人少目眚筮得蒙卦知眵難療¶
<pb:KR2k0042_WYG_167-52a>¶
　　遂以蒙齋扁室絶意仕進博學尤工於詩洪武中¶
　　與王賔皆隠於醫賔為郡守姚善所禮乃因賔造¶
　　訪之奕於布簾内答云不在一日伺賔入室亦掩¶
　　入之則走楞伽山善隨至又泛小舟入太湖善歎¶
　　曰韓先生所謂名可聞身不可得而見也¶
　　錢芹字繼忠吳縣人勵志操以竒節著吳中郡守¶
　　姚善欲見之芹曰我民也無所置身乃請㑹於學¶
　　宫就質經義芹曰此經生業耳豈無今日之急務¶
<pb:KR2k0042_WYG_167-52b>¶
　　乎善拜問出袖中一簡授之而去啓視之皆戰守¶
　　方略也後善死於靖難芹亦與焉¶
　　范能字仲能崑山人少從毘陵謝應芳游稱入室¶
　　弟子精醫喜吟尤工書法永樂初被徵賦詩上郡¶
　　守願養母全其天年守憐而許之日以著述為事¶
　　同里孫俊字叔英能高弟也工詩不慕聲利有南¶
　　溪草堂集葉盛為之序¶
　　邢量字用理長洲人隠居葑門以卜自給陋室三¶
<pb:KR2k0042_WYG_167-53a>¶
　　間讀書不輟尤工詩吳寛極重之郡守或請其詩¶
　　量曰古有采詩無獻詩吾豈以為羔鴈哉因削其¶
　　稿後有吳人袁景休字孟逸善為歌詩芒鞵竹笠¶
　　徧游吳越山水歸而受一㕓於吳市以賣卜終老¶
　　詩多不屬草林若撫口授其遺詩存二百餘首¶
　　邢參字麗文長洲人終日杜門誦讀一室立士行¶
　　講授里中以醇和稱貧無以朝夕泊如也徐貞卿¶
　　諸君皆與游嘗遇大雪訪之則屋三角滲雪參坐¶
<pb:KR2k0042_WYG_167-53b>¶
　　一角不滲雪處怡然讀書苦吟自若¶
　　沈周字啓南長洲人祖孟淵父恒吉皆高隠周學¶
　　於陳五經之子孟賢得前輩經學指授嘗以賢良¶
　　薦筮得遯之九五遂耕讀於相城里所居曰有竹¶
　　莊畫法董源書法黄庭堅詩出入於杜甫白居易¶
　　之間興至對客揮灑煙雲滿紙畫成自題其上頃¶
　　刻數百言風流文翰照暎一時百年來東南之盛¶
　　莫有過之者¶
<pb:KR2k0042_WYG_167-54a>¶
　　史鑑字明古吳江人博洽好學執古信禮尤熟於¶
　　史論千載事厯厯如見網羅舊聞筆之成編有洪¶
　　邁之博詩力追魏晉家居水竹幽茂客至陳三代¶
　　秦漢器物及唐宋以來書畫相與鑒賞好著古衣¶
　　冠曳履揮麈望之者以為列仙之癯也少受知於¶
　　徐有貞與吳寛沈周為友及歿寛表其墓¶
　　陸治字叔平吳縣人善繪事倣宋人而時出己意¶
　　築室支硎山下藝名花數百種翛然自怡詩律秀¶
<pb:KR2k0042_WYG_167-54b>¶
　　潤¶
　　王綸字理之崑山人以儒臣薦預修武宗實録善¶
　　詩工畫為沈周入室弟子尤工篆𨽻楷法得歐陽¶
　　詢筆意¶
　　朱鷺字白民吳縣人家貧授徒養親牀頭恒貯數¶
　　十文曰買笑錢善畫竹寸楮尺素人争寶之每談¶
　　及靖難諸君子輒泣下網羅遺事作建文書法¶
　　居節字士貞吳縣人少從文徵明游詩律書畫徵¶
<pb:KR2k0042_WYG_167-55a>¶
　　明之門未之或先也家故𨽻織局織監孫隆聞其¶
　　名召見不肯往拘繫破家僦居半塘落落寡合每¶
　　過晨未舉火吟嘯自若也詩名牧豕集為藝林所¶
　　稱¶
　　岳岱字東伯長洲人闢草堂於陽山白龍塢花木¶
　　翳然修竹萬竿自稱秦餘山人性狷介不妄與人¶
　　交能詩善畫嘗輯其一時友朋之詩倣篋中中州¶
　　集之例序而傳之曰今雨瑶華¶
<pb:KR2k0042_WYG_167-55b>¶
　　顧元慶字大有長洲人家近滸墅所居曰顧家青¶
　　山藏書萬卷擇其善本刻之自經史以至叢說多¶
　　所纂述年七十餘猶吟誦不輟岳岱曰陶潛田家¶
　　之言浩然江湖之句時代雖殊㫖趣相符時稱為¶
　　大石山人¶
　　趙宦光字凡夫吳縣人讀書稽古精於篆書與婦¶
　　陸卿子隠於寒山足不入城市當事慕其名多造¶
　　門求見者宦光亦不下山報謁子均字靈均傳其¶
<pb:KR2k0042_WYG_167-56a>¶
　　父六書之法日與賔客搜金石論篆籀問竒字訪¶
　　逸典為藝林所稱¶
　　周詩字以言崑山人喜讀書倜儻重然諾兼精醫¶
　　作内經解游京師詩文播公卿間少試方藥輒效¶
　　欲以尚醫官之拂衣去游武林匿影僧寺適督學¶
　　孔天印閲岳王題壁得詩作大驚命駕往謁與定¶
　　交武林人争延致之不懌辭歸隠不復出¶
　　包捷字警幾吳江人崇禎壬午舉人流賊陷京師¶
<pb:KR2k0042_WYG_167-56b>¶
　　削髮入穹窿山足迹不入城市¶
國朝楊補字無補長洲人少貧工詩畫為人孝謹重然¶
　　諾隠居鄧尉山以操行高潔稱¶
　　徐枋字昭法長洲人明季舉人自少擩染家學湛¶
　　深經術痛父汧殉甲申之難隠居靈岩山之上沙¶
　　五十餘年雖窮餓餽遺不受間作書畫以自給巡¶
　　撫湯斌知其賢屏騎從兩詣山中訪之不得見年¶
　　七十三卒¶
<pb:KR2k0042_WYG_167-57a>¶
　　戴笠字耘野吳江諸生入秀峰山為僧旋返初服¶
　　隠居朱家港教授生徒土屋三間炊煙時絶編纂¶
　　不輟笠同縣諸生徐白字介白隠靈岩山之上沙¶
　　種蔬藝果捃拾自給詩畫蕭疎無俗韻故舊至掃¶
　　葉煮泉三十年不出¶
　　史兆斗字辰伯長洲人少棄諸生好古力學博通¶
　　前明典故下至故家遺老流風軼事無不備熟尤¶
　　喜蓄異書所購率皆祕本或手自繕録積至數千¶
<pb:KR2k0042_WYG_167-57b>¶
　　百卷齋居校讎輒為疏注其旁年八十餘卒汪琬¶
　　為之傳¶
　　金俊明字孝章吳縣人棄諸生混迹詩人詞客間¶
　　工書善畫墨梅論者擬之鄭思肖之蘭云子侃字¶
　　亦陶亦工書畫能詩杜門鈔書校讎精審宋元人¶
　　名集祕本揷架甚富¶
　　文點字與也長洲人震孟孫幼能詩叔乗殉甲申¶
　　之難家盡破依墓田以居肆力詩古文詞間寫山¶
<pb:KR2k0042_WYG_167-58a>¶
　　　水人物巡撫湯斌嘗屏車騎訪之問及饘粥計對¶
　　　曰菜羮疏食足以安人性情堅人操行少或有餘¶
　　　將移所守斌稱善從弟掞字賔日和州教授嘉之¶
　　　曽孫清修古行閉門不輕與世接哦詩染翰自娛¶
　　　以老¶
　　　顧苓字云美長洲人少篤學尤潛心篆𨽻凡碑版¶
　　　及鼎彛刀尺欵識魚蟲科斗之書皆能誦之臨摹¶
　　　秦漢銅章玉印見者以為不減吾衍云¶
<pb:KR2k0042_WYG_167-58b>¶
　　　褚篆字蒼書長洲諸生邃於經學能作擘窠書己¶
　　　夘¶
聖祖南巡召見吳中耆碩於行在篆書行草各一幅蒙¶
　嘉奬賜海鶴風姿四大字時年九十三矣¶
　　　王武字勤中吳縣人鏊六世孫工詩尤長於畫先¶
　　　世所遺及購獲宋元名蹟心摹手追悉能冥㑹高¶
　　　潔藴藉嘉遯邱園汪琬為之傳以為吳中老成典¶
　　　型其風尚標格與前明杜瓊沈周陸治相伯仲云¶
<pb:KR2k0042_WYG_167-59a>¶
　　司馬葕字磐莊長洲人受易於休寧程智傳極數¶
　　辨物之學年九十餘卒有語録若干卷¶
　　俞瑒字犀月長洲人通經史上下千百年徵引考¶
　　據原原本本如燭照數計顧嗣立選元詩注韓愈¶
　　温庭筠集商㩁為多¶
　　陳逢午字方中常熟人篤行好學不茍言笑及語¶
　　道義輒極論終日不倦教子讀書以立行為重曰¶
　　當知文藝外大有事在所著詩文甚富兼工楷𨽻¶
<pb:KR2k0042_WYG_167-59b>¶
　　　　松江府¶
　宋王奎華亭人風韻高邁慕神仙遐舉之道自號蟾¶
　　谷真士嘉定寶慶間再徵不起¶
　　謝國光字觀夫華亭人宋亡不仕元治書侍御史¶
　　程鉅夫奉詔使江南搜訪遺賢以國光薦杜門稱¶
　　疾堅辭不赴棲隠終身¶
　　衛富益華亭人宋亡設壇祭文陸死事諸人詞極¶
　　悲愴隠居教授不應有司之薦後攜子避地霅上¶
<pb:KR2k0042_WYG_167-60a>¶
　　卒年九十六¶
　元曹知白字又元華亭人大德中薦授崑山教諭不¶
　　就嘗游京師諸公欲奏辟之謝曰吾豈齪齪求官¶
　　者邪即日南歸隠居讀易足不踰户人稱貞素先¶
　　生畫亦列能品¶
　　楊謙字竹西華亭人讀書尚志不樂仕進多高人¶
　　勝士之交嘗築小樓登眺海中大小金山題曰不¶
　　礙雲山樓楊維貞貝瓊俱為歌咏¶
<pb:KR2k0042_WYG_167-60b>¶
　　陸厚華亭人宅東有圃自號東園散人博洽經史¶
　　元季避亂浙中兵息返故廬日放浪峰泖間善按¶
　　摩法療人疾有詩號古漁唱¶
　　孫稷字長慶華亭人言行謹飭嘗舉為文學官兵¶
　　興遂不仕築室横雲山之支隴名曰小山招隠讀¶
　　書賣藥以終老¶
　　儲泳字文卿華亭人與弟游隠居周浦竝以詩名¶
　　唐時字中甫華亭人幼遭親䘮哀毁盡禮及長以¶
<pb:KR2k0042_WYG_167-61a>¶
　　先世受宋恩誓不出仕至正末張士誠陷郡杜門¶
　　自守以夀終¶
　　陸居仁字宅之青浦人泰定中舉於鄉工詩古文¶
　　隠居教授自號雲松野衲與楊維貞錢惟善稱三¶
　　高士¶
　　楊德懋華亭人明左氏春秋尤究心太極圖諸書¶
　　買田澱山西躬耕不仕洪武初詔徵天下賢才有¶
　　司薦聞德懋既遜言辭召竝自眇左目以示廢疾¶
<pb:KR2k0042_WYG_167-61b>¶
　　不可用優游湖上卒里人稱為自廢公¶
　明錢全袞字慶餘華亭人通涉經史元季張氏據吳¶
　　全袞隠居盤龍岡不為其用洪武中卒所著有續¶
　　松江府志諸書¶
　　焦伯誠華亭人潔身修行事母孝通五經鄉㑹試¶
　　聘典衡文皆辭疾不赴教授於鄉門人多顯者¶
　　黄鑑字明夫華亭人博學而貧三十未娶進士李¶
　　萱慕其賢以女妻之鑑悉却奩具夫婦織紝自給¶
<pb:KR2k0042_WYG_167-62a>¶
　　晚年結茆于山曰八峯小隠所著有山樵傳說門¶
　　人錢福為立傳¶
　　張初字大初華亭人少游文徵明門長於詩兼工¶
　　書畫晚居沙岡墓廬四十年不入城市家日益貧¶
　　意泊如也同邑陸尚書樹聲以雲間伯夷目之人¶
　　皆稱貞白先生¶
　　王嗣響字霆叔華亭人以淹邃為時所稱性耿介¶
　　侍郎唐文獻通政許樂善皆少與同學及貴顯後¶
<pb:KR2k0042_WYG_167-62b>¶
　　過從輒不見有所贈亦不受取古人窮堅老壯二¶
　　語自號兩益居士¶
　　俞寰字允寧華亭人喜讀書工詞賦醫卜篆刻無¶
　　所不能而不求人知居青村終嵗不一入城府¶
　李世邁字懐古華亭人少慕高隠明末棄經生業¶
　　構室高槐古梅中竹爐泉茗興至鼔琴一再行聞¶
　　雨滴芭蕉聲則喜而不寐授徒自給硯田有贏則¶
　　以助葬贍嫠¶
<pb:KR2k0042_WYG_167-63a>¶
國朝張若羲字昊東華亭人明季進士仕泉州推官擢¶
　　主事歸而棲隠郊墅四十年自號味閒漫樵郡守¶
　　直指欲薦舉隠逸堅辭不就閉户著書以終子豫¶
　　章探花及第翮進士俱有文譽¶
　　王光承字玠右華亭人嵗貢生博學工詩文才名¶
　　籍甚淡於榮利明季屢辭徵辟不就後偕弟烈字¶
　　名世隠居上海之新場鎮躬耕養父足迹不入城¶
　　市者三十餘年無子依壻楊幨以沒所著鎌山堂¶
<pb:KR2k0042_WYG_167-63b>¶
　　集外孫日徵收輯之¶
　　莫秉清字子先華亭人明布政如忠曽孫蚤嵗為¶
　　諸生有聲明季避兵浦東遂隠焉性耿介不妄交¶
　　人造廬者亦罕得見博覽載籍所著詩文甚多¶
　　吳騏字日千華亭人明季為諸生有盛名與王光¶
　　承兄弟結深契明亡以後屛迹荒山光承稱騏堅¶
　　苦自守三旬九食五月披裘侮之不怒周之不受¶
　　為得其實云著有頷顑集¶
<pb:KR2k0042_WYG_167-64a>¶
　　沈浩然華亭人明兩廣總督猶龍子府學生有雋¶
　　才閉户讀書不樂仕進雖饔飱不繼處之晏如工¶
　　八法為時所重稱雪峰處士¶
　　蕭中素名詩以字行華亭人隠於匠高致絶俗詩¶
　　最有名曰釋柯集¶
　　諸嗣郢字乾一青浦人順治辛丑進士居細林山¶
　　自號九峰主人徧搜諸勝作九峰志康熈九年十¶
　　九年郡大祲設粥厰以拯飢者¶
<pb:KR2k0042_WYG_167-64b>¶
　　　　常州府¶
　漢陸璯字仲芳毘陵人明京氏易尚書尤精風角星¶
　　算辟主簿謝病去隠㑹稽山¶
　南北朝梁蕭眎素惠開子性静退仕梁累官中書侍¶
　　郎求為諸暨令到縣十餘日挂冠縣門而去獨居¶
　　屛事非親戚不得至其籬門武帝嘗賜錢八萬一¶
　　朝散之親友¶
　唐魏璞字不琢毘陵人才高志放隠居三十年與皮¶
<pb:KR2k0042_WYG_167-65a>¶
　　日休陸龜蒙善每秋風時乗舸載酒相往來當世¶
　　高之¶
　宋王克嶷宜興人隠居不仕王安石高其節贈之詩¶
　　有先生醉卧松花裏春去人間總不知之句¶
　　張&KR1551;字子厚常州人登進士養親不仕窮經著書¶
　　四十年元豐元祐間廷臣厯薦不起卒賜諡正素¶
　　先生¶
　　孔元䖍至聖五十二世孫建炎時五世祖若罕與¶
<pb:KR2k0042_WYG_167-65b>¶
　　子端志俱高抗不仕元䖍淳祐間避居沙上號馬¶
　　洲書院教授生徒¶
　　包天麟字仁甫江陰人咸淳間舉博學宏詞科不¶
　　就嘗註詩書易春秋傳義元旌其門贈浙江儒學¶
　　提舉¶
　元蔣捷字勝欲宜興人德祐中進士元初晦迹不仕¶
　　大德中憲使臧夢解陸垕俱薦其才不就博學工¶
　　詞學者稱竹山先生¶
<pb:KR2k0042_WYG_167-66a>¶
　　許恕字如心江陰人家北郭號北郭先生部使者¶
　　薦授澄江書院山長不就兼工醫術有北郭集¶
　　李時可元末居馬䭾沙楊維貞客其家供饌華美¶
　　歌舞極一時之盛明祖下江南助軍餉萬石後以¶
　　巨筏浮海去不知所終¶
　明倪瓚字元鎮無錫人工詩善書畫所居有閣曰清¶
　　閟藏書數千卷古鼎法書名琴竒畫陳列左右高¶
　　木修篁縈繞其外四方名士日踵其門自號雲林¶
<pb:KR2k0042_WYG_167-66b>¶
　　居士家故雄於貲至正初悉散給親故兵興後扁¶
　　舟箬笠往來震澤三泖間張士誠兄弟屢欲致之¶
　　不可得及吳平黄冠野服以終年七十四¶
　　焦先生不知其名家江陰之虞門里太祖故人洪¶
　　武初詔有司徵求甚急恐為有司累乃持雞酒馳¶
　　甬道入見太祖班坐對飲如微時賜以金玉角三¶
　　帶取角者陰於户後挂之去人比之嚴光¶
　　華晞顔字以愚無錫人元末不仕洪武初辟為本¶
<pb:KR2k0042_WYG_167-67a>¶
　　府訓導不就以老病辭隠居東湖¶
　　李大椿字茂卿無錫人博學工文隠居梁鴻溪洪¶
　　武初詔為御史力辭附使者上太平十二䇿¶
　　杏林叟不知其名或云姓董隠居暨陽山遇異人¶
　　授以鍼術能立起人危疾謝以貲不受但令人種¶
　　杏一株久而成林高啓為作杏林叟傳¶
　　張機字子樞郡人託漁自隠多行隂德高啓有澄¶
　　江嬾漁記¶
<pb:KR2k0042_WYG_167-67b>¶
　　華宗韡字公愷無錫人博綜經史元季兵興奉親¶
　　往來蘇松間事平還錫修身教家集古人嘉言懿¶
　　行為一書曰慮得集洪武中屢徵不起¶
　　王文晏字文静宜興人元季兵亂隐居不仕以吟¶
　　咏自娛舍旁皆植梅自號梅西詩詞清麗書畫師¶
　　宋克王蒙皆造其妙洪武中以賢良徵辭疾不就¶
　　吳綸字大本宜興人風神散朗操履修潔非公事¶
　未嘗一入城府創别墅二於溪山間南曰樵隠西¶
<pb:KR2k0042_WYG_167-68a>¶
　　曰漁樂以陶潛自擬因自號心逺居士¶
　　秦旭字景暘無錫人詩格類陸游晚集諸高隠觴¶
　　詠慧山之麓名曰碧山吟社凡十人年皆七十八¶
　　十衣冠甚偉望若神仙好事者繪圖傳之¶
　　尤文字務樸無錫人居東郭囘溪里學以宋儒為¶
　　宗領鄉薦即隠居不出孝宗遣行人齎書徵之以¶
　　母老力辭胡濙周忱交薦之終不就又邑人許世¶
　　卿有孝行亦以孝亷隠居不仕守令不得覩其面¶
<pb:KR2k0042_WYG_167-68b>¶
　　有中解編諸集¶
　　薛章憲字堯卿江陰諸生工詩古文吳人都穆擬¶
　　之商彝周鼎性喜佳山水意到輒輕數千里赴焉¶
　　居賔坐中斂肱默坐貌古神清¶
　　謝遴字彚先宜興人父三錫家貧力學以樸誠率¶
　　後進遴崇禎癸酉鄉舉内行修飭鄉評稱為真孝¶
　　亷中年杜門與沛縣閻爾梅長洲徐枋竝持高節¶
　　雅好施與知交匱乏多待以舉火著述甚富尤邃¶
<pb:KR2k0042_WYG_167-69a>¶
　　于易詩¶
　　徐𢎞祖字霞客江陰人性好竒徧遊天下名山水¶
　　遊屐所紀不加點綴曲盡勝趣嘗上華山心動馳¶
　　歸母正屬疾服闋入閩出徼外欲窮探河源歸竟¶
　　不食卒¶
　　許肇箎字壎友宜興人弱冠知名博學工文章意¶
　　氣豪逸明季棄諸生放浪吳越間為詩自娛¶
　　蔣偉字韋人宜興人工詩嗜酒乞詩者必載酒詣¶
<pb:KR2k0042_WYG_167-69b>¶
　　之酒盡詩立成各滿其意其不以時請者輒漫罵¶
　　之聲若巨雷身長七尺學使者竒其貌令作蟋蟀¶
　　賦立成閱之稱善曰子誠材然令後世惜之者必¶
　　子也後棄諸生自溷於酒詩亦日益竒晚有故人¶
　　子入滇送之江上吟咏連日歸而卒¶
國朝吳璇字叔度宜興人幼立品行恥儕流俗為諸生¶
　　時巡按御史以端方薦後舉崇禎癸未進士差理¶
　　江北餉驅游兵立保甲銀不入庫解不越宿史可¶
<pb:KR2k0042_WYG_167-70a>¶
　　法特薦之入¶
國朝足迹不入城市閣部交薦不就同里吳永祺字文¶
　　剛為人孝友能周卹宗黨立品與璇相似¶
　　孫夢簡宜興諸生篤孝友隠居敎授生徒以紫陽¶
　　山學為式邑令欲識其靣謝不可雅慕倪瓚為人¶
　　卒時命以瓚畫幅殉¶
　　陳貞慧字定生于廷子少在復社有名阮大鉞以¶
　　逆案久錮謀復用貞慧與池州吳應箕無錫顧杲¶
<pb:KR2k0042_WYG_167-70b>¶
　　等草檄攻之後大鉞起南都侍郎乃以他事屬鎮¶
　　撫司逮治尋得脱屏居故里坐卧一小樓不入城¶
　　市十二年而卒¶
　　李介立江陰人明季詣闕獻䇿不報遂徧厯天下¶
　　山川而歸老居僧舍貧困不支邑令聞名訪之匿¶
　　不見終身不婚卒友人陳其忠𦵏之¶
　　惲格一名夀平字正叔武進人生而敏慧八嵗咏¶
　　蓮花驚其長老尤工繪畫花卉蟲鳥意態飛動而¶
<pb:KR2k0042_WYG_167-71a>¶
　　題語書法兼工故世稱南田三絶為人孝友敦篤¶
　　不謁當事有古君子風晚與同里五君子聮吟稱¶
　　六逸五人者高士胡香昊字芋莊經師陳鍊字道¶
　　氣諸生楊宗發字起文董大倫字敷五唐惲宸字¶
　　仲元也¶
　　朱應鼎字凝和靖江人為人端重方嚴教授鄉里¶
　　從游者多以文行著聞¶
　　　　鎮江府¶
<pb:KR2k0042_WYG_167-71b>¶
　漢焦先字孝然本河東人隠居京口之譙山世傳焦¶
　　山以先得名然無可徵¶
　南北朝宋闗康之字伯愉河東揚人居京口屢辭徵¶
　　辟顔延之等十人入山候之見其散髮席松葉枕¶
　　石而卧了不相盼延之等咨嗟而退為毛詩義疑¶
　　滯多所釋尤善左氏春秋又造禮論十卷齊高帝¶
　　絶賞愛之¶
　齊臧榮緒幼孤貧灌園自給純篤好學括東西晉為¶
<pb:KR2k0042_WYG_167-72a>¶
　　紀録志傳百一十卷隠居京口不受朝命與闗康¶
　　之號京口二隠¶
　梁諸葛璩字幼玫琅邪陽都人世居京口幼事闗康¶
　　之博涉經史復師臧榮緒榮緒著晉書稱璩有發¶
　　擿之功方之壺遂建武初徐州行事江祀薦璩為¶
　　議曹從事不就¶
　　馬樞字要理博洽羣書尤善周易老子邵陵王綸¶
　　為南徐州刺史引為學士曰吾聞貴爵禄者以巢¶
<pb:KR2k0042_WYG_167-72b>¶
　　由為桎梏愛山林者以伊吕為管庫束名實則芻¶
　　芥柱下之言玩清虛則糠粃席上之説稽之篤論¶
　　亦各從其好也乃隠於茅山親故竝居京口秋冬¶
　　之際時往游焉¶
　宋邵餗丹陽人范仲淹王淇相繼守潤以餗守道邱¶
　　園素有節行屢薦之不就賜號沖素處士¶
　　陳輔丹陽人少負儁才不事科舉自號南郭子與¶
　　王安石交善安石用事絶不與通孤介寡合古之¶
<pb:KR2k0042_WYG_167-73a>¶
　　獨行者也¶
　　蘇炤字元晦丹徒人隠居藏修自號東山樵隠趙¶
　　磻老以遺逸薦於朝時相以隠逸之人宜遂其高¶
　　書滄浪二字遺之¶
　　李迥字叔友丹徒人高尚不仕士林宗之董弅白¶
　　太守虞奕曰治下有隠君子盍訪之虞曰願之久¶
　　矣乃攜具偕董詣迥迥野服見之明日以詩謝不¶
　　至其門¶
<pb:KR2k0042_WYG_167-73b>¶
　　周方叔字矩道高郵人隠居潤之五州山讀書自¶
　　娱或終日不食鄰僧乞米送之一日農卿龔集常¶
　　州孫吳㑹同造其廬無以為具乃以藜羮食客二¶
　　公欣然盡歡而去¶
　　孟逢大丹徒人弟逢原竝以道德名世講業者百¶
　　餘人王龍澤陸秀夫皆其弟子人稱大小孟先生¶
　　皆不仕¶
　　陳膺字登父居京口剛毅寡合入元隠居教授自¶
<pb:KR2k0042_WYG_167-74a>¶
　　號薌林子¶
　明丁熈拱字伯輝丹徒人樸茂有古風太祖駐蹕北¶
　　固山召見多擢用者熈拱獨以老疾辭¶
　　茅溱字平仲丹徒人幼好學不求聞達閉户著書¶
　　有韻譜本義行世與鄔佐卿輩倡和稱詩以布衣¶
　　老於家¶
　　王塈金壇人讓産庶弟屛居一室潛心理學中丞¶
　　周孔教薦之朝辭不起¶
<pb:KR2k0042_WYG_167-74b>¶
　　芮城字巖尹溧陽諸生少負異才志在立行明末¶
　　謝弟子員學耕山中故人有顯者訪之避不見貽¶
　　書候問亦不發曰吾山澤之癯一與貴人接便喪¶
　　所守時人目為真隠所著有易象傳解四詩正言¶
　　禮記通識綱目分注拾遺與白盤山湯泰亨相析¶
　　疑問義泰亨亦隠士嵗遇君親子夘日則屏食堅¶
　　卧不起年八十五自知逝期别親友手題墓志沐¶
　　浴而逝¶
<pb:KR2k0042_WYG_167-75a>¶
　　王鏳字叔聞金壇人樵諸孫嵗貢生以詩名明末¶
　　晦迹酒人牢愁悲憤不求人知人亦無知者後之¶
　　選家或稱為王遺民¶
　　王元錝字闇然鏳從弟明末棄舉子業以醫濟人¶
　　貧者亦與上藥不取償終身野服有隠操¶
　　　　淮安府¶
　宋龔開字聖予淮陰人宋亡不仕家貧甚客至無几¶
　　席子浚每俯伏榻上就背按紙作唐馬圗人輒以¶
<pb:KR2k0042_WYG_167-75b>¶
　　多金購之嘗為文天祥陸秀夫作傳甚稱於時¶
　明田潤字德潤安東人隠居教授雖結廬陋巷而門¶
　　多長者車轍以琴詩自娛人皆高之¶
國朝宋曹字邠臣鹽城人長於論事工詩兼善書法栖¶
　　隠射陽之濵自號耕海潛夫初詔舉山林隠逸郡¶
　　縣敦趣上道曹辭疾不就徴後大臣復舉應博學¶
　　鴻儒選曹堅謝益力人高其行稱射陵先生子恭¶
　　貽康熈庚午舉北闈授鄢陵令¶
<pb:KR2k0042_WYG_167-76a>¶
　　　　揚州府¶
　秦邵平廣陵人嘗封東陵侯秦末種𤓰長安城東𤓰¶
　　有五色世稱東陵𤓰¶
　晉韓績字興齊廣陵人好文學潛退為操東土竝宗¶
　　敬焉司徒王導辟為掾㑹稽内史孔愉上疏薦之¶
　　皆不就¶
　宋徐湘興化人有隠德不樂仕進¶
　　王伯起字興公泰州人父綸為太常博士伯起當¶
<pb:KR2k0042_WYG_167-76b>¶
　　以恩得官讓其弟父令舉進士曰士不自重而與¶
　　千百人旅進坐軒廡下規合有司殊可恥也閉門¶
　　深處踰三十年仁宗英宗皆賜粟帛不強以仕¶
　　征集真州人事母孝居鄉恭謹與人未嘗校短長¶
　　好蓄書能詩有子五人長復次賁相繼登進士第¶
　　王安石表其墓稱為淮南善士¶
　元高明興化人榖曽祖懐德抱道晦迹不仕子椿元¶
　　季避地姑蘇却張士誠之聘士誠敗汚偽命者悉¶
<pb:KR2k0042_WYG_167-77a>¶
　　為俘囚椿獨超然¶
　明高稷字世良興化人賦性清介兄榖秩台鼎稷布¶
　　衣蔬食晏如也錢溥題其宅曰明時巢許¶
　　王醇字先民揚州人早慧讀書如夙識弱冠工辭¶
　　賦陸弼李維貞交相引重意不屑也善騎射擊劔¶
　　曽一試京師演武塲將士皆愕眙醇笑而退父母¶
　　命之室以羸病辭徧游吳越佳山水參内典終於¶
　　廣陵之慈雲菴¶
<pb:KR2k0042_WYG_167-77b>¶
　　朱瓘字楚琦寶應人通尚書周禮為詩體韻遒逸¶
　　性嗜琴畜雙鶴人稱琴鶴先生景泰中詔舉賢良¶
　　都御史王竑薦之竟遁去¶
　　吳禮字中節寶應人事母以孝稱應貢入太學母¶
　　老不忍離人以何蕃擬之母歿遂不復仕隠居蓼¶
　　花莊有蓼莊吟¶
　　吳敏道字曰南寶應人有異才篤内行隠居湖上¶
　　鄉人稱舫齋先生¶
<pb:KR2k0042_WYG_167-78a>¶
　　王錫命字蒼勅儀徵貢生遭亂隠居寶應之蘆村¶
　　刻勵堅苦督子力耕與北平劉文炤梁以樟中洲¶
　　崔干城長水吳鉏相友善¶
國朝雷士俊字伯籲其先世涇陽人居江都艾陵湖幼¶
　　為諸生後棄去専力於經史百家熟悉古今治亂¶
　　所著有艾陵集貧老負氣以歿¶
　　史以甲字子仁江都人幼補諸生長乃絶意場屋¶
　　耕讀自怡所輯有文獻通攷抄學圃随筆勾股籌¶
<pb:KR2k0042_WYG_167-78b>¶
　　算捷法傷寒正宗廣吳淑事類賦子炤能述父業¶
　　著方輿槩十五卷¶
　　宗元豫字子發江都人父歿貧不能𦵏疏食不除¶
　　服者十餘年性亷介不與流俗欵曲惟肆力經史¶
　　著史論數十篇别有識小録紀廿一史中瑣事¶
　　　　徐州府¶
　晉劉伶字伯倫沛人性放達與阮籍嵇康善時乗鹿¶
　　車攜酒使人荷鍤随之曰死便埋我土木形骸傲¶
<pb:KR2k0042_WYG_167-79a>¶
　　然一世著酒德頌¶
　南北朝劉遺民彭城人為柴桑令遁跡廬山時陶淵¶
　　明周續之亦在廬山謂之潯陽三隠¶
　　劉慧斐字宣文彭城人少博學能文起家梁安成¶
　　王法曹參軍嘗游匡山遇處士張孝秀甚歡因居¶
　　東林寺構園名離垢明釋典工篆𨽻手冩佛經二¶
　　千卷逺近欽慕簡文臨江州遺以几杖¶
　明秦英字子美豐人通經術洪武間屢薦賢良方正¶
<pb:KR2k0042_WYG_167-79b>¶
　　辭疾不赴¶
　　徐明徐州人足不履城市逍遥閒逺屢空晏如夀¶
　　一百七嵗¶
　　劉應元徐州人淡泊無外慕負郭有隙地種柿樹¶
　　千章築土室以居縣令聞而召之不出¶
國朝閻樸豐縣人性儉素甘淡泊好讀書日坐卧小園¶
　　中雖家無儋石而心有餘閒夀一百二嵗¶
　　　　太倉州¶
<pb:KR2k0042_WYG_167-80a>¶
　元朱文德今太倉界人任太尉府長史丁父艱遂不¶
　　仕扁其西齋曰可閒隠居自樂¶
　明劉顒字昻夫崇明人洪武初以賢良方正薦尋乞¶
　　歸隠居不出構小樓棲其上教導鄉里後學多所¶
　　引進¶
　　張名由字公路嘉定人博涉經史喜談兵厯燕趙¶
　　齊魏之郊遇古人營陣戰壘輒指陳勝敗時當神¶
　　廟天下尚無事人皆迂之名由獨忼慷自喜居安¶
<pb:KR2k0042_WYG_167-80b>¶
　　亭有田數頃盡棄去為貧人迨後徭役繁重有田¶
　　者率逃死名由蕭然環堵中讀書放歌人始服其¶
　　先見年九十一終¶
　　沈璵字孟温太倉人授經里中長於辨説後即其¶
　　受徒處建學宫著有稽古録崑圃文集¶
　　沈𢎞正字公路嘉定諸生負才不偶遂絶意仕進¶
　　喜聚書所藏累萬卷雖病必手一編曰以療吾疾¶
　　也天啓初命舉岩穴之才大臣疏薦謝弗起有園¶
<pb:KR2k0042_WYG_167-81a>¶
　　十畝備水石竹林之勝詞人酒客常滿座焉¶
　　盛萬紀字無紀嘉定人好讀書立名節甲申聞變¶
　　遂棄儒服躬耕東郊茅屋三楹植梅其前署曰友¶
　　梅時人比之劉遺民¶
國朝顧其康字錫之崇明人明末棄去諸生時督學以¶
　　賢良薦徵授浙江松陽學博不赴隠居讀書敎子¶
　　瀛秀成進士¶
　　陸坦字履常嘉定人崇禎庚午舉人明末嘗著鄉¶
<pb:KR2k0042_WYG_167-81b>¶
　　兵議條畫甚悉㑹逢甲申之變與父嘉穎偕隠賣¶
　　卜金閶以窮死¶
　　趙世鼎字以調嘉定嵗貢明末知世將亂同高士¶
　　許大達陳拱辰放飲墟墓間日出而出日入而入¶
　　時稱北里三逸¶
　　侯涵本名泓字研德嘉定人岐曽子少與三兄二¶
　　弟稱江左六龍涵尤以經濟自任及退隠吳市惟¶
　　研精詩文究心性命之學論者皆稱其筆力老蒼¶
<pb:KR2k0042_WYG_167-82a>¶
　　近代罕匹¶
　　　　通州¶
國朝吳世式如臯人明諸生隠居白蒲鎮之竹莊性孤¶
　　傲不與人通善為樂府歌行臨歿命焚其稿友人¶
　　掇拾數十章名曰竹莊殘書¶
　¶
　¶
　¶
<pb:KR2k0042_WYG_167-82b>¶
　¶
　¶
　¶
　¶
　¶
　¶
　¶
　江南通志卷一百六十八¶
