# -*- mode: mandoku-view; -*-
#+TITLE: 江南通志
#+DATE: 2015-08-24 22:41:11.548156
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷一百七十四
<pb:KR2k0042_WYG_174-1a>¶
欽定四庫全書¶
　江南通志卷一百七十四¶
　　人物志¶
　　　方外(一/)　(江蘇松常鎮淮揚徐八府太海二州/)¶
　　　　江寧府¶
　漢茅盈元帝時隠句曲山學道遇至人授以仙術盈¶
　　弟衷為西河太守固為執金吾各棄官來就兄皆¶
　　得道世稱三茅君山為茅山¶
<pb:KR2k0042_WYG_174-1b>¶
　三國康僧㑹西域康居國人赤烏四年至建康時中¶
　　國未有像教㑹始誅茅設像即秦淮西南建初塔¶
　　寺藏所謂舍利江左之有僧刹自㑹始¶
　　葛仙翁句容人姓諸葛名元嘗從吳主至溧州遇¶
　　大風百官舟俱沈翁獨立水上衣履不濕¶
　晉許邁句容人少恬静不慕仕進學升遐之術於鮑¶
　　靚常服氣一氣千餘息登巖茹芝渺爾自得獨與¶
　　王羲之友善羲之述其靈異之迹甚多後更名元¶
<pb:KR2k0042_WYG_174-2a>¶
　　莫測所終¶
　　吉友西域沙門晉元帝永昌中至東土常行頭陀¶
　　行卒於梅岡詔于塚邊立寺號髙座道人¶
　　竺法汰止瓦官寺講放光般若經帝臨幸公卿畢¶
　　至¶
　南北朝宋求那跋摩中印度人元嘉中居金陵祗園¶
　　寺文帝嘗問曰朕嘗願持齋不殺生命對曰帝王¶
　　所修與凡庶不同出一嘉言則士庶咸悦布一善¶
<pb:KR2k0042_WYG_174-2b>¶
　　政則神人以和刑不夭命役不勞力則暘雨時若¶
　　百穀滋繁以此持齋齋亦大矣以此不殺利亦多¶
　　矣安在輟半日之餐全一禽之命然後為𢎞濟耶¶
　　帝撫几稱善¶
　梁寶誌金陵東陽民朱氏婦上已日聞兒啼鷹巢中¶
　　舉以為子七嵗依鍾山僧儉出家專修禪院梁武¶
　　帝嘗詔張僧繇寫其像誌以指剺面門分披出十¶
　　二相或慈或威僧繇竟不能寫葬鍾山獨龍岡¶
<pb:KR2k0042_WYG_174-3a>¶
　　初祖達摩南天竺國香至王第三子梁普通七年¶
　　至南海武帝遣賫詔迎至金陵後折蘆渡江止嵩¶
　　山少林寺¶
　陳天台智者華容陳氏子謁慧思禪師悟法華三昧¶
　　陳宣帝大建七年抵建康詔居光宅寺後憩廬山¶
　　桓闓執役陶𢎞景十年不懈有白鶴集庭乘鶴沖¶
　　舉¶
　唐張果老六合園叟也後擕妻至王屋天壇山仙去¶
<pb:KR2k0042_WYG_174-3b>¶
　　法融延陵韋氏子入牛頭山幽棲寺石室修道入¶
　　頓宗為牛頭第一世祖¶
　　慧忠牛頭宗第六世終身一衲一鐺嘗有供僧穀¶
　　二廩虎為之守移居莊嚴寺學衆雲集¶
　南唐女冠耿先生玉貌鳥爪常著碧霞帔因宋齊邱¶
　　進嘗見宫婢持糞埽謂元宗曰此物勿棄置鐺中¶
　　烹鍊良久成白金冬天令宫人握雪成錠投火中¶
　　亦成白金指痕猶在又能煼麥粒成珠以縑囊貯¶
<pb:KR2k0042_WYG_174-4a>¶
　　白龍腦懸之滴液香味逾于大食國所進龍腦油¶
　　遂得幸於元帝有娠將産之夕雷雨震電及霽娠¶
　　已失矣乆之宫中忽失其所在或云猶見之江淮¶
　　間¶
　明周顛仙冷謙張三丰三人髙帝時先後至金陵其¶
　　事蹟屢有靈異世俗所喜道不具書¶
　　焦姑家中和橋南有仙術永樂初封妙惠仙姑¶
　　道成雲州人𢎞洞宗於靈巖洪武中命住天界寺¶
<pb:KR2k0042_WYG_174-4b>¶
　　宗泐臨海周氏子元末隠徑山洪武元年應召主¶
　　天界寺¶
　　碧峯乾州石氏子聞法要於如海真公游憩峨嵋¶
　　趺坐樹下溪水暴溢七日水退趺坐如故髙帝召¶
　　至京師設普濟㑹¶
　　永慈蜀余氏子至牛首領衆三載傳東明和尚衣¶
　　法¶
　　洪恩字雪浪金陵黄氏子出家長干寺以無師智¶
<pb:KR2k0042_WYG_174-5a>¶
　　得大辯才盡掃訓詁單題本文拈示言外之㫖南¶
　　北法席之盛近代未有¶
　　大&KR0712;龍舒沙氏子崇禎時於天界寺髙提祖印廣¶
　　度羣品¶
　　古心溧水人從素菴于金陵棲霞寺得法時三懐¶
　　師重修報恩塔頂不能上夢神云待波離尊者至¶
　　次早師至三拜而頂即上¶
　　本咸蜀人重興金陵東山翼善寺緇素皈心¶
<pb:KR2k0042_WYG_174-5b>¶
　　　　蘇州府¶
　周赤鬚子酆人秦穆公時主魚吏每言灾異悉驗後¶
　　往吳中不知所之抱樸子云以其鬚髮皆赤故名¶
　漢魏伯陽吳人好學不仕入山煉丹相傳以為得仙¶
　　作參同契五行相類等書¶
　　蔡經吳人家胥門王方平既得道欲東入栝蒼過¶
　　吳憩經家以其骨相當仙授以要言經得尸解去¶
　　至今蔡仙鄉有丹竈¶
<pb:KR2k0042_WYG_174-6a>¶
　晉支遁字道林居吳支硎南峯院好鶴又好名馬今¶
　　放鶴澗馬跡石皆遁遺跡¶
　　竺道生嘗遊長安從什公受業後居虎邱人無識¶
　　者乃聚石為徒坐而説法石皆㸃頭今虎邱有㸃¶
　　頭石¶
　南北朝宋陸修静字元徳吳人學仙棲廬山白雲寺¶
　　與陶潛慧逺結白蓮社嘗握手過虎溪大笑而别¶
　　世傳三笑圖宋文帝召見之不得元徽中偃月而¶
<pb:KR2k0042_WYG_174-6b>¶
　　化¶
　梁蜆子和尚京兆人天監中住洞庭山沿江採掇螺¶
　　蜆以充腹静禪師往勘之捉其衣曰如何是西來¶
　　意答曰神前酒臺盤静曰不虚與我同根生¶
　　&KR2311;&KR2311;尊者天監中往虎邱泉隨湧出名&KR2311;&KR2311;泉¶
　唐周隠遙字息元西洞庭道士自言角里孫學煉形¶
　　術死戒弟子䕶其屍凡死而復生者三至八十餘¶
　　猶似少壯貞觀中召至問道對曰所習皆匹夫事¶
<pb:KR2k0042_WYG_174-7a>¶
　　功不及物非萬乘所宜問也放歸¶
　　文暢吳人與韓愈栁宗元善愈為作送行序¶
　　明覺顯號雪竇居莫釐演法有龍出井而聴時集¶
　　千僧有天衣願汲水供衆示寂後白蓮湧出今有¶
　　天衣禪院龍潛井皆其遺跡¶
　宋遇賢東禪寺僧姓林氏嗜酒人呼為林酒仙能前¶
　　知言人禍福悉騐郡有虎賢騎出城害遂息明祝¶
　　允明書其所詠詩刻石寺中今尚存¶
<pb:KR2k0042_WYG_174-7b>¶
　　文瑩吳僧多聞博識著湘山野録¶
　　惠詮吳詩僧語清絶嘗書西湖寺壁云落日寒蟬¶
　　鳴獨歸林下寺柴扉應未掩片月隨行履惟聞犬¶
　　吠聲又入青蘿去蘇軾愛而和之¶
　　道元住永安禪院祥符中嘗進纂傳燈録三十卷¶
　　詔學士楊億等刪定刻板宣布¶
　　申元道師事徐神翁得修煉術將出遊師示曰逢¶
　　虞則止無雪則開渡江至虞山即築菴居之山苦¶
<pb:KR2k0042_WYG_174-8a>¶
　　無水一日大雪菴前覆簣不積浚之得泉因名雪¶
　　井¶
　元了通栖智林寺嗜酒一日通州狼山寺火衆見烈¶
　　焰中有僧噀酒滅之自稱了通和尚其火燼皆帶¶
　　酒氣明日衆渡江詣謝了通力辭無之未幾沐浴¶
　　而逝¶
　　宗衍字道原吳人至正初住石湖楞伽寺善為詩¶
　　一時名士多與遊所著碧山堂集危素序而傳之¶
<pb:KR2k0042_WYG_174-8b>¶
　明時蔚號萬峯年十一誦法華有省後得法於千岩¶
　　洪武間詔徴使至示寂已七日¶
　　席應真常熟人奉母至孝學老氏善易兼通兵法¶
　　僧道衍師之盡得其傳¶
　　萬金字西白吳郡人姚氏子依寶積院宗衍為弟¶
　　子後住瑞光寺洪武初起住持大天界寺召入禁¶
　　廷奏對稱㫖兩建法㑹於鍾山命總持齋事大駕¶
　　臨幸六年冬示寂宋濓謂寂照之子孫各主名山¶
<pb:KR2k0042_WYG_174-9a>¶
　　大暢宗㫖萬金亦其一也¶
　　良琦字完璞吳郡人自幼讀書性操温雅學禪白¶
　　雲山中後住天平山之龍門楊維貞云良琦既究¶
　　禪理兼通儒學能詩特其餘技耳¶
　　胡道安吳江人性狂戇人呼胡風子為元妙觀道¶
　　士遇異人授五雷法洪武末吳中旱延之禱雨登¶
　　壇怒罵隂雲四合雷雨大作¶
　　道衍字斯道長洲人相城姚氏子出家妙智菴從¶
<pb:KR2k0042_WYG_174-9b>¶
　　髙啓輩為詩在北郭十子之列所著有逃虚子集¶
　　洪武間以髙僧召命侍燕邸靖難時贊助袐密太¶
　　宗即位授資善大夫太子少師復姚姓賜名廣孝¶
　　輔太子南京命蓄髮再三終不肯賜兩宫人亦不¶
　　近永樂六年朝北京居慶夀寺病篤車駕臨視明¶
　　日端坐而逝僧夏八十四追封榮國公謚恭靖¶
　　張皮雀長洲人師胡道安盡得其術禱雨驅祟立¶
　　應常束雙髽手持皮雀日引羣兒為戲故名¶
<pb:KR2k0042_WYG_174-10a>¶
　　福懋字大林竹堂寺僧少有戒行畫學倪瓉書宗¶
　　智永嘗遊文徴明之門聲名籍甚詩有𢎞秀集風¶
　　致¶
　　法藏號三峯嗣法天童初住鄧尉繼主開元度僧¶
　　百餘受戒萬衆得法者十二弟子具徳繼起最著¶
　　通門字牧雲嗣法天童後住破山能詩文善書有¶
　　懶齋集¶
　　明河字汰如通州人耽詞翰窮内外典後住中峯¶
<pb:KR2k0042_WYG_174-10b>¶
　　二十餘年手不停披口不撤講所著有楞伽解¶
　　真可字達觀又號紫柏尊者吳江沈氏子薙髮虎¶
　　丘寺後入都賜紫伽黎妖書事起逮下詔獄曰世¶
　　事如此乆住何為索浴説偈堅坐而逝¶
國朝𢎞儲字繼起通州李氏子也受法於三峯稱為臨¶
　　濟荷擔真子徧歴諸刹順治辛丑始居靈巖吳偉¶
　　業輩多皈依門下徐枋謂其與聖賢道合注念君¶
　　親自來善知識中無有也¶
<pb:KR2k0042_WYG_174-11a>¶
　　正志姓熊名開元湖廣嘉魚人前明進士官給事¶
　　中以建言廷杖鼎革後披薙隠匡廬南嶽間自號¶
　　蘖菴後遇𢎞儲從至靈巖受印記居華山有蘖菴¶
　　語録十二卷時有趙庾吳江人前明進士官知縣¶
　　明亡後披薙為僧參𢎞儲為其髙座¶
　　道源字石林婁江許氏子住虞山嘗注李商隠詩¶
　　朱鶴齡作箋多採其説¶
　　施道淵字亮生吳縣人年十七禮龍虎山學五雷¶
<pb:KR2k0042_WYG_174-11b>¶
　　法後築室吳山修煉復住持穹窿凡興建名勝一¶
　　百七十餘所塑像八千二百有竒復修蘇之元妙¶
　　觀臺殿樓閣傑立雄峙所費鉅萬分文無私蓄康¶
　　熙丙辰入都設醮大著靈異還山卒¶
　　大涵字㕍黄吳江潘氏子九嵗為僧長參靈巖𢎞¶
　　儲從遊南嶽歸愛台歙山水之勝遂卓錫焉在黄¶
　　山躬耕聞嶺半伐木聲忽有悟口占一絶語透宗¶
　　㫖自是作詩有名後主海寧安國寺席復出遊羅¶
<pb:KR2k0042_WYG_174-12a>¶
　　浮歸至肇慶示微疾説偈而逝¶
　　　　松江府¶
　唐王可交華亭人業耕釣三月三日掉舟入江忽見¶
　　中流有綵舫載道士呼可交上舫與二栗食之甘¶
　　如飴命黄衣送上岸覔所乘舟不見乃在天台瀑¶
　　布寺前問寺僧今何時答言九月九日矣自是絶¶
　　榖往四明山¶
　　德誠嘗乘小舟往來松江朱涇人以船子和尚呼¶
<pb:KR2k0042_WYG_174-12b>¶
　　之夾山善㑹禪師至華亭參船子大契宗㫖辭行¶
　　回顧再四誠竪橈曰汝將謂别有處耶覆船入水¶
　　而逝¶
　宋徳聰姓仰氏太平興國中結廬佘山之東峯二虎¶
　　為衛名大青小青有禪者造之見掛佛經梁間問¶
　　嘗讀否答曰如人看家書既知之矣何再讀為天¶
　　禧元年趺坐而逝閲月貌如生¶
　　慧辯字訥翁華亭傅氏子生有異父母令入普照¶
<pb:KR2k0042_WYG_174-13a>¶
　　寺出家得法於天竺明智乆之遂領寺事熙寧中¶
　　蘇軾作杭倅與辯為方外交及示寂作詩哭之¶
　　惟正字煥然華亭黄氏子五嵗見佛書能識其字¶
　　長入杭之北山跨黄犢出入内翰葉清臣牧金陵¶
　　迎往優禮之作偈辭去皇祐元年四月佛誕日忽¶
　　語衆曰夫動以對静吾一動六十有四年今静矣¶
　　語既而瞑¶
　　智儼居上海静安寺見漁人捕鰕買一斗噉之及¶
<pb:KR2k0042_WYG_174-13b>¶
　　索錢儼徐云還汝鰕隨吐活鰕盈斗人皆駭異號¶
　　鰕子和尚將示寂斂蒲草為萬餘繩懸諸廊廡曰¶
　　吾將大作縁事繼即坐脱人競施以錢懸繩皆滿¶
　　遂以建佛閣¶
　　明顛姓薛氏猖狂若顛衣不蔽體或遺之衣則轉¶
　　施人大雪中亦然不學能詩倭奴見之羅拜云曽¶
　　在海中失風得此僧幸免於死¶
　　可觀字宜翁華亭戚氏子祝髮邑之寶雲寺紹興¶
<pb:KR2k0042_WYG_174-14a>¶
　　間主當湖徳藏徑山大慧來訪對語終日嘆曰教¶
　　海老龍也¶
　元浄真字如菴華亭沈氏子童齓授以法華歴耳成¶
　　誦出家受具博究諸乘參訪尊宿盡得宗㫖因嗣¶
　　法席已遷華亭超果寺至順辛未舉為上天竺座¶
　　主賜號佛心𢎞辯¶
　明彭宏大號素雲生元時得棲神鍊氣之㫖洪武中¶
　　至細林山結茒居之一日沐浴更衣趺坐問左右¶
<pb:KR2k0042_WYG_174-14b>¶
　　何時曰正中遂翛然而逝太祖來召知已羽化啓¶
　　其竁視之正身不倚長爪遶身¶
　　徳然號惟菴華亭張氏子生具異相七嵗誦法華¶
　　經於杭之天龍寺參洪石屋洪屬以緣在吳松為¶
　　書松隠二字遂歸郡南結菴以居題曰松隠洪武¶
　　初以髙行僧薦尋還松隠有船居詩學士宋濓為¶
　　序¶
　　紹宗字一原上海陳氏子戒行精嚴緇素嚮化洪¶
<pb:KR2k0042_WYG_174-15a>¶
　　武中應召奏對稱㫖賜金縷僧伽黎等服自右講¶
　　經遷右善世¶
　　朱蒲包上海沈氏僕十八為寶山募兵遇異人授¶
　　藥一丸服之遂不覺寒暑飢渇身衣破衲冒以蒲¶
　　包人呼蒲包仙行必挾四竿夜宿植竹四隅而卧¶
　　其中市人釀酒敗挾竹攪甕輒變為甘生平不談¶
　　禍福或無意吐一語必竒中¶
　　張癡六華亭人行六以不修繩檢人呼為癡六日¶
<pb:KR2k0042_WYG_174-15b>¶
　　遊行市中夜或僵卧橋上雖大雨不濡霜晨雪夕¶
　　氣蒸蒸起也黄面碧眼齒平如礪常蓬首不盥櫛¶
　　與人言多不可解然卒有竒驗¶
　　　　常州府¶
　南北朝王八百隠横山修道嵗乆白日飛昇人為立¶
　　登仙觀後改為沖虚南唐徐鍇有碑記其事¶
　唐毛萇不知何許人游宜興張公洞自洞底東至太¶
　　湖中洞庭山得石穴而出萇言在洞中東行聞頂¶
<pb:KR2k0042_WYG_174-16a>¶
　　上有風波聲及舟人語今山上有毛公洞¶
　　湛然姓戚氏宜興人初往越州晚歸天台山傳天¶
　　台教天寶大歴間累詔徴不起一日説法隠几而¶
　　化吳越時追謚圓通尊者¶
　宋歸真大中間棄官學道隠横山茹芝絶粒三十年¶
　　朝夕諷誦蛇兔馴伏¶
　　劉混康少遇異人授以呪術治疾輒驗宣和中賜¶
　　號静一先生棲真于宜興華陽道院建炎二年于¶
<pb:KR2k0042_WYG_174-16b>¶
　　邑西門外插蘆于地枯蘆成葦遂創建㑹真菴¶
　元永寧號一源俗姓朱初棲毘陵焦子山精修禪定¶
　　後復至淮西印正于無用禪師忽有省悟至治癸¶
　　亥至宜興龍池山建禹門禪院居焉有白虎馴伏¶
　　于前故又名伏虎巖¶
　明正傳號幻有溧陽呂氏子得法笑巖禪師棲五臺¶
　　山静修十三年後住宜興龍池説法為臨濟正傳¶
　　宗風大振¶
<pb:KR2k0042_WYG_174-17a>¶
　　圓悟號密雲宜興蔣氏子侍正傳于龍池付受衣¶
　　拂後凡六坐道塲于金粟天童最乆大闡宗㫖緇¶
　　素欽仰崇禎中詔賜紫衣修南京報恩寺命為住¶
　　持以老疾辭¶
　　任𥅆年宜興人溧陽太清觀道士崇禎甲申之變¶
　　𥅆年備法衣加衰詣縣治舉哀禮成遍别所知言¶
　　分當死設三日醮入玉華山端坐而逝¶
國朝覺譽號天隠宜興閔氏子也年二十四薙染與圓¶
<pb:KR2k0042_WYG_174-17b>¶
　　悟同師正傳因閲楞嚴頓成觸悟先開堂磬山禪¶
　　院後住武康報恩寺宗風之振亞于圓悟順治中¶
　　示寂有塑像在磬山¶
　　通琇字玉林江隂楊氏子年十九薙染乆侍覺譽¶
　　嗣其法席凡六坐道塲七㑹説法順治中嘗再召¶
　　至¶
禁廷禮遇優渥賜號大覺普濟能仁國師¶
　　　　鎮江府¶
<pb:KR2k0042_WYG_174-18a>¶
　晉沈建丹陽人學却老法嘗遊行寄奴侍驢羊於主¶
　　人各與藥一粒語主人曰不須飲食也去後主人¶
　　飲食之皆不受三年還又各與藥飲食如故後不¶
　　知所在¶
　唐羅㬋丹陽人生無雙目而能鑒物於太和中鑄鐘¶
　　咸通中建塔雖屢經兵火不燬人多異之¶
　　裴頭陀相國裴休子也生而胎素頴異不羣休作¶
　　文送其出家行頭陀行來潤之金山北巖有蟒頭¶
<pb:KR2k0042_WYG_174-18b>¶
　　陀入洞禪觀蟒遂去後莫知所之¶
　　魏隆字道真居京口之仁静觀修正一法卒葬馬¶
　　跡山踰數月人有遇之者啓其棺一鶴飛入雲中¶
　　獨冠劍存焉¶
　　殷七七擅異術周寶鎮浙西時鶴林寺有杜鵑花¶
　　寶謂七七曰鶴林之花天下竒絶嘗聞能開頃刻¶
　　花可副重九宴㑹乎七七曰諾及九日果爛漫如¶
　　春遊賞既罷花忽不見¶
<pb:KR2k0042_WYG_174-19a>¶
　　惟良丹徒人劉禹錫送惟良上人詩序有曰唐繼¶
　　天徳有外臣一行刋歴考元書成化去繼是丹徒¶
　　惟良生而能之以乾坤之䇿當十期之數凝神運¶
　　指數起於復之初九音生於黄鐘之宫積微本與¶
　　元化合李端盧綸俱有送惟良南歸詩見潤州類¶
　　集¶
　宋張紹英丹陽人自為道士不入城府仁宗思接方¶
　　外之論屢召俱稱疾不起賜號明真先生勅所居¶
<pb:KR2k0042_WYG_174-19b>¶
　　菴為天聖觀一日沐浴更衣扃戸而化¶
　　湯志道丹陽人讀書負竒氣髽髻跣足坐大茅頂¶
　　三十年淳祐五年秋大旱召赴闕禱雨賜號靈寶¶
　　先生臨化説偈有云笑入寥天一乃一笑辭世¶
　　翟志頴字叔同丹陽人年十三入華陽洞之西便¶
　　門遇道士指石壁題名謂曰汝姓名在宗師之列¶
　　因顧石壁失其人後果傳印劍號觀妙先生¶
　　智覺本丹陽人少誦法華初為縣衙校多折官錢¶
<pb:KR2k0042_WYG_174-20a>¶
　　買放生命罪當死引赴西曹顔色不變乃貸命為¶
　　剃髮受具持頭陀行號永明夀禪師集諸經論為¶
　　書一百卷名宗鏡錄¶
　　曇穎住金山號達觀嘉祐四年除夕命侍者持書¶
　　别刁景純學士曰明旦當行不及相見景純復書¶
　　將及岸穎欣然命撾鼓升座叙出世本末長謝衆¶
　　僧上方丈跏趺而化¶
　　了元饒之浮梁人號佛印住金山與蘇軾善嘗贈¶
<pb:KR2k0042_WYG_174-20b>¶
　　軾衲裙軾酬以玉帶李伯時為元寫照元曰必作¶
　　笑狀一日聴客語有㑹心軒渠一笑而化¶
　　克勤嗣五祖演號佛果初與演語演皆不應因忿¶
　　然去演曰待爾熱病時方思我克勤至金山有寒¶
　　疾困極追繹演言復歸五祖尋於言下有省建炎¶
　　初住金山賜號圓悟大師時堂上僧一十八人皆¶
　　大徹因名大徹堂云¶
　元優曇丹陽蔣氏子住丹陽妙果寺至大初詔罷蓮¶
<pb:KR2k0042_WYG_174-21a>¶
　　宗優曇著蓮宗寶鑑十卷上書仁宗乞復其教允¶
　　之仍命為教主賜號虎溪尊者掲傒斯銘其塔¶
　明常欽字惟心金壇王氏子生不食肉頴異過人為¶
　　僧住儀徴天寧寺洪武初住甘露聴法者千餘人¶
　　一日忽斂經衲諸物遺其徒書偈而逝¶
　　慧旵字東明丹陽王氏子永樂間入錢塘古道山¶
　　住持為開山第一祖¶
　　　　淮安府¶
<pb:KR2k0042_WYG_174-21b>¶
　宋孫賣魚不知其名賣魚楚州市極暑中遇一道士¶
　　語曰汝魚餒矣能飲我可使魚活遂飲以斗酒因¶
　　與談論自是言人禍福輒應宣和中召至京師賜¶
　　號塵隠處士復還楚靖康初忽於亳州太清宫號¶
　　咷大哭人莫之喻有記其時日者乃汴京陷之日¶
　　也後不知所在¶
　　婁守堅漣水人修佛行人以道者目之生有異相¶
　　掌中有一目中指七節為承天寺僧佯狂不事誦¶
<pb:KR2k0042_WYG_174-22a>¶
　　習能逆知禍福召入禁中仁宗初生晝夜號哭不¶
　　止僧摩其頂曰莫叫莫叫何似當初莫笑啼遂止¶
　　郡有白龍潭于澳河僧恐乆而蕩溺居民以錫挑¶
　　之曰逢柴而止龍去東南四十里至柴溝潭而居¶
　　焉¶
　　水丘秀才本州人自郡庠歸遇一異人忽有所悟¶
　　張商英招致之而莫知其夜所宿處密伺之見於¶
　　紫極宫倚壁酣睡一日徧辭里巷卒於儀徴後有¶
<pb:KR2k0042_WYG_174-22b>¶
　　州兵見於蜀始知其尸解云¶
　　　　揚州府¶
　漢朱璜廣陵人遇睢山道士阮邱曰卿除腹中三尸¶
　　可授真人之業與藥七合授黄庭經隨邱入浮陽¶
　　山後八十年復見白髮轉黑至武帝末猶存¶
　南北朝梁王冶泰州人隠天目修靈寶法煉丹存神¶
　　歴宋齊梁百餘年白日飛昇¶
　唐王逺知揚州人少事陶𢎞景傳其術為道士陳後¶
<pb:KR2k0042_WYG_174-23a>¶
　　主召見辨論超詣隋煬帝執弟子禮見之唐武徳¶
　　中見秦王曰方為太平天子願自愛貞觀九年詔¶
　　潤州即茅山為觀俾居之卒年一百二十六嵗子¶
　　紹業¶
　　李珏廣陵人販米為業每斗求利二文資父母養¶
　　有糴者輒授以升斗自量丞相李玨節制淮南夢¶
　　入洞府見石壁金書姓名有李玨字心竊喜傍有¶
　　二仙童云此非君乃江都部民耳卒年百有餘嵗¶
<pb:KR2k0042_WYG_174-23b>¶
　　劉白雲江都人好濟人遇道士樂子長與書兩卷¶
　　能役致風雨變化萬物乘馬走水上如履平地乾¶
　　符中猶賣藥長安市¶
　宋顔筆仙髙郵人建炎初鬻筆遇仙凡得其筆者剖¶
　　視管中必有詩紀其破毁嵗月及人姓名禍福皆¶
　　驗年九十二積葦自焚人見其乘火雲飛昇去¶
　　徐守信泰州人白日上昇有丹井遺蹟在徐州蕭¶
　　縣宋寧宗封虚静沖和先生¶
<pb:KR2k0042_WYG_174-24a>¶
　　戒禪師住揚州石塔與蘇軾有問答機縁¶
　明文銘正徳間祝髮泰州東寺每入定能言未來事¶
　　年六十六預告湼槃日至期吐三昧火焚化¶
　　行修泰州人陳姓壯年出家操苦行見人與物輒¶
　　拜一日入寺謂住僧曰我某日當寂至期坐龕中¶
　　擊魚念佛須臾輕烟一縷起鼻端兩耳火出自爇¶
　　　　徐州府¶
　周琴髙居香城泗水中善鼓琴行彭涓之術浮游梁¶
<pb:KR2k0042_WYG_174-24b>¶
　　碭間二百餘年後入碭水娶龍子乘赤鯉出入¶
　漢張陵字輔漢豐人七嵗通道徳經舉賢良方正不¶
　　就入蜀得九鼎丹經通變化驅除之術受上真秘¶
　　籙桓帝永夀元年與妻雍氏白日昇舉¶
　晉彭宗彭城人嘗從師採藥忽墮深谷蹈羣蛇曾無¶
　　懼色師乃授丹經五千文宗寶而修之洞暢幽漠¶
　　能三晝夜為一息或一年不動人以為死及起顔¶
　　色愈鮮好¶
<pb:KR2k0042_WYG_174-25a>¶
　　王元甫學道於赤城霍山服青精石飯得吞日精¶
　　丹景之法内見五臟穆帝永和年白日昇舉為中¶
　　嶽真人¶
　宋曹國舅紹聖四年蟬蜕於縣東南五十里玉虚觀¶
　　更名騰雲寺¶
　元洞真子涿州人姓邱年壯學道游鄒嶧山師丹陽¶
　　真人道侶號為洞真子來游碭山遇趙志堅建聚¶
　　仙宫為本宫提㸃延祐乙卯人見其西去弟子志¶
<pb:KR2k0042_WYG_174-25b>¶
　　堅闢戸視之羽化矣¶
　明劉淵然蕭人遇異人授以祕書呼召風雲劾治鬼¶
　　物太祖建西山道院居之昭帝賜以御書號曰長¶
　　春真人後趺坐而化朝廷遣官致祭翰林胡儼為¶
　　作傳¶
　　李旺沛人少過城隍廟見衲子坐神像下與旺語¶
　　合遂得異術嘗遊金陵過逆旅求宿主人不納旺¶
　　即趺坐門外㑹夜大雪主人以為不耐寒死矣早¶
<pb:KR2k0042_WYG_174-26a>¶
　　啓門視之旺所坐處三尺内無片雪始異而留之¶
　　旺竟謝去後死翌日有人見之豐縣某處殆尸解¶
　　云¶
　　　　太倉州¶
　宋如茂號柏巖住嘉定南翔寺徳祐中示寂前三日¶
　　貽書邑令朱象祖與訣如期坐逝作偈云鉄船到¶
　　岸苦海波息快哉時兮風清月白¶
　　歐法師嘉定人紹興中有雲遊道士授以符訣自¶
<pb:KR2k0042_WYG_174-26b>¶
　　此醮祀伏壇屢著神應¶
　　莫起炎字月鼎苕溪人生宋寶慶間精五雷法酒¶
　　醉輒佯狂詬詈呼役雷霆至元中宋濓為碑文楊¶
　　維貞為立傳乆居嘉定正統間猶在後莫知所終¶
　元柏子庭能詩浪迹雲遊乞食嘉定村落語雜諧調¶
　　一日偶觸某官騶從縛至知為子庭命賦所張盖¶
　　應聲云百骨攢來一線收葫蘆金頂盖諸侯一朝¶
　　撑出馬前去真個有天無日頭某官笑而釋之¶
<pb:KR2k0042_WYG_174-27a>¶
　　太倉丐者延祐初道服操瓢往來水軍寨及張涇¶
　　馬頭飲醉輒呼牛來又於寨門上連書火字人皆¶
　　詈而抶之是冬海賊牛大眼劫太倉水軍寨張涇¶
　　馬頭俱火灾始知丐者非常人¶
　明覺曇住崇明慈濟寺言未來事竒驗或卧榻中有¶
　　見其行於市者人皆稱覺菩薩坐化月餘面色如¶
　　生¶
國朝吕毖字貞九嘉定人也築樓居妙髙峰得辟穀法¶
<pb:KR2k0042_WYG_174-27b>¶
　　已遊終南樓居為僧所占歸不與校别構方丈於¶
　　小桃源兼修隠形煉虚之道康熙甲辰先期築石¶
　　穴至期捻訣坐化¶
　　　　海州¶
　漢王逺字方平東海人舉孝亷歴官中散大夫後棄¶
　　官入山修道桓帝時連徴不出令郡國逼載至京¶
　　閉口不語題四百餘字於門皆方來事削去復見¶
　　還鄉居太守陳耽家四十餘年一日忽語曰吾期¶
<pb:KR2k0042_WYG_174-28a>¶
　　運當去為具棺衾斂之一日忽失其尸衣冠不動¶
　　若蟬蜕云¶
　晉鮑靚字太元東海人學兼内外明天文河洛書為¶
　　南海太守嘗煮白石以食見仙人隂君授以道訣¶
　　年百餘嵗¶
　宋莎衣道人朐山人姓何避亂渡江舉進士不中紹¶
　　興末至平江身衣白襴乆之衣益敝緝以莎臨池¶
　　見影豁然大悟言休咎竒中有瘵者求醫命持一¶
<pb:KR2k0042_WYG_174-28b>¶
　　草去旬日愈求而不得者不起逺近異之孝宗連¶
　　召不至賜號通神先生¶
　　進公不知何代人築菴朐山麓夜則行於市抵暮¶
　　則隨五犬陟山巔而返囊置果餅沿路飼之因嵗¶
　　旱語人曰我能致雨人戲請之果獲大雨而犬不¶
　　復見山巔有潭當時謂犬即潭之五龍云¶
　¶
　江南通志卷一百七十四¶
#+PROPERTY: JUAN 卷一百七十四
<pb:KR2k0042_WYG_174-29a>¶
欽定四庫全書¶
　江南通志卷一百七十四¶
　　人物志¶
　　　方外(一/)　(江蘇松常鎮淮揚徐八府太海二州/)¶
　　　　江寧府¶
　漢茅盈元帝時隠句曲山學道遇至人授以仙術盈¶
　　弟衷為西河太守固為執金吾各棄官來就兄皆¶
　　得道世稱三茅君山為茅山¶
<pb:KR2k0042_WYG_174-29b>¶
　三國康僧㑹西域康居國人赤烏四年至建康時中¶
　　國未有像教㑹始誅茅設像即秦淮西南建初塔¶
　　寺藏所謂舍利江左之有僧刹自㑹始¶
　　葛仙翁句容人姓諸葛名元嘗從吳主至溧州遇¶
　　大風百官舟俱沈翁獨立水上衣履不濕¶
　晉許邁句容人少恬静不慕仕進學升遐之術於鮑¶
　　靚常服氣一氣千餘息登巖茹芝渺爾自得獨與¶
　　王羲之友善羲之述其靈異之迹甚多後更名元¶
<pb:KR2k0042_WYG_174-30a>¶
　　莫測所終¶
　　吉友西域沙門晉元帝永昌中至東土常行頭陀¶
　　行卒於梅岡詔于塚邊立寺號髙座道人¶
　　竺法汰止瓦官寺講放光般若經帝臨幸公卿畢¶
　　至¶
　南北朝宋求那跋摩中印度人元嘉中居金陵祗園¶
　　寺文帝嘗問曰朕嘗願持齋不殺生命對曰帝王¶
　　所修與凡庶不同出一嘉言則士庶咸悦布一善¶
<pb:KR2k0042_WYG_174-30b>¶
　　政則神人以和刑不夭命役不勞力則暘雨時若¶
　　百穀滋繁以此持齋齋亦大矣以此不殺利亦多¶
　　矣安在輟半日之餐全一禽之命然後為𢎞濟耶¶
　　帝撫几稱善¶
　梁寶誌金陵東陽民朱氏婦上已日聞兒啼鷹巢中¶
　　舉以為子七嵗依鍾山僧儉出家專修禪院梁武¶
　　帝嘗詔張僧繇寫其像誌以指剺面門分披出十¶
　　二相或慈或威僧繇竟不能寫葬鍾山獨龍岡¶
<pb:KR2k0042_WYG_174-31a>¶
　　初祖達摩南天竺國香至王第三子梁普通七年¶
　　至南海武帝遣賫詔迎至金陵後折蘆渡江止嵩¶
　　山少林寺¶
　陳天台智者華容陳氏子謁慧思禪師悟法華三昧¶
　　陳宣帝大建七年抵建康詔居光宅寺後憩廬山¶
　　桓闓執役陶𢎞景十年不懈有白鶴集庭乘鶴沖¶
　　舉¶
　唐張果老六合園叟也後擕妻至王屋天壇山仙去¶
<pb:KR2k0042_WYG_174-31b>¶
　　法融延陵韋氏子入牛頭山幽棲寺石室修道入¶
　　頓宗為牛頭第一世祖¶
　　慧忠牛頭宗第六世終身一衲一鐺嘗有供僧穀¶
　　二廩虎為之守移居莊嚴寺學衆雲集¶
　南唐女冠耿先生玉貌鳥爪常著碧霞帔因宋齊邱¶
　　進嘗見宫婢持糞埽謂元宗曰此物勿棄置鐺中¶
　　烹鍊良久成白金冬天令宫人握雪成錠投火中¶
　　亦成白金指痕猶在又能煼麥粒成珠以縑囊貯¶
<pb:KR2k0042_WYG_174-32a>¶
　　白龍腦懸之滴液香味逾于大食國所進龍腦油¶
　　遂得幸於元帝有娠將産之夕雷雨震電及霽娠¶
　　已失矣乆之宫中忽失其所在或云猶見之江淮¶
　　間¶
　明周顛仙冷謙張三丰三人髙帝時先後至金陵其¶
　　事蹟屢有靈異世俗所喜道不具書¶
　　焦姑家中和橋南有仙術永樂初封妙惠仙姑¶
　　道成雲州人𢎞洞宗於靈巖洪武中命住天界寺¶
<pb:KR2k0042_WYG_174-32b>¶
　　宗泐臨海周氏子元末隠徑山洪武元年應召主¶
　　天界寺¶
　　碧峯乾州石氏子聞法要於如海真公游憩峨嵋¶
　　趺坐樹下溪水暴溢七日水退趺坐如故髙帝召¶
　　至京師設普濟㑹¶
　　永慈蜀余氏子至牛首領衆三載傳東明和尚衣¶
　　法¶
　　洪恩字雪浪金陵黄氏子出家長干寺以無師智¶
<pb:KR2k0042_WYG_174-33a>¶
　　得大辯才盡掃訓詁單題本文拈示言外之㫖南¶
　　北法席之盛近代未有¶
　　大&KR0712;龍舒沙氏子崇禎時於天界寺髙提祖印廣¶
　　度羣品¶
　　古心溧水人從素菴于金陵棲霞寺得法時三懐¶
　　師重修報恩塔頂不能上夢神云待波離尊者至¶
　　次早師至三拜而頂即上¶
　　本咸蜀人重興金陵東山翼善寺緇素皈心¶
<pb:KR2k0042_WYG_174-33b>¶
　　　　蘇州府¶
　周赤鬚子酆人秦穆公時主魚吏每言灾異悉驗後¶
　　往吳中不知所之抱樸子云以其鬚髮皆赤故名¶
　漢魏伯陽吳人好學不仕入山煉丹相傳以為得仙¶
　　作參同契五行相類等書¶
　　蔡經吳人家胥門王方平既得道欲東入栝蒼過¶
　　吳憩經家以其骨相當仙授以要言經得尸解去¶
　　至今蔡仙鄉有丹竈¶
<pb:KR2k0042_WYG_174-34a>¶
　晉支遁字道林居吳支硎南峯院好鶴又好名馬今¶
　　放鶴澗馬跡石皆遁遺跡¶
　　竺道生嘗遊長安從什公受業後居虎邱人無識¶
　　者乃聚石為徒坐而説法石皆㸃頭今虎邱有㸃¶
　　頭石¶
　南北朝宋陸修静字元徳吳人學仙棲廬山白雲寺¶
　　與陶潛慧逺結白蓮社嘗握手過虎溪大笑而别¶
　　世傳三笑圖宋文帝召見之不得元徽中偃月而¶
<pb:KR2k0042_WYG_174-34b>¶
　　化¶
　梁蜆子和尚京兆人天監中住洞庭山沿江採掇螺¶
　　蜆以充腹静禪師往勘之捉其衣曰如何是西來¶
　　意答曰神前酒臺盤静曰不虚與我同根生¶
　　&KR2311;&KR2311;尊者天監中往虎邱泉隨湧出名&KR2311;&KR2311;泉¶
　唐周隠遙字息元西洞庭道士自言角里孫學煉形¶
　　術死戒弟子䕶其屍凡死而復生者三至八十餘¶
　　猶似少壯貞觀中召至問道對曰所習皆匹夫事¶
<pb:KR2k0042_WYG_174-35a>¶
　　功不及物非萬乘所宜問也放歸¶
　　文暢吳人與韓愈栁宗元善愈為作送行序¶
　　明覺顯號雪竇居莫釐演法有龍出井而聴時集¶
　　千僧有天衣願汲水供衆示寂後白蓮湧出今有¶
　　天衣禪院龍潛井皆其遺跡¶
　宋遇賢東禪寺僧姓林氏嗜酒人呼為林酒仙能前¶
　　知言人禍福悉騐郡有虎賢騎出城害遂息明祝¶
　　允明書其所詠詩刻石寺中今尚存¶
<pb:KR2k0042_WYG_174-35b>¶
　　文瑩吳僧多聞博識著湘山野録¶
　　惠詮吳詩僧語清絶嘗書西湖寺壁云落日寒蟬¶
　　鳴獨歸林下寺柴扉應未掩片月隨行履惟聞犬¶
　　吠聲又入青蘿去蘇軾愛而和之¶
　　道元住永安禪院祥符中嘗進纂傳燈録三十卷¶
　　詔學士楊億等刪定刻板宣布¶
　　申元道師事徐神翁得修煉術將出遊師示曰逢¶
　　虞則止無雪則開渡江至虞山即築菴居之山苦¶
<pb:KR2k0042_WYG_174-36a>¶
　　無水一日大雪菴前覆簣不積浚之得泉因名雪¶
　　井¶
　元了通栖智林寺嗜酒一日通州狼山寺火衆見烈¶
　　焰中有僧噀酒滅之自稱了通和尚其火燼皆帶¶
　　酒氣明日衆渡江詣謝了通力辭無之未幾沐浴¶
　　而逝¶
　　宗衍字道原吳人至正初住石湖楞伽寺善為詩¶
　　一時名士多與遊所著碧山堂集危素序而傳之¶
<pb:KR2k0042_WYG_174-36b>¶
　明時蔚號萬峯年十一誦法華有省後得法於千岩¶
　　洪武間詔徴使至示寂已七日¶
　　席應真常熟人奉母至孝學老氏善易兼通兵法¶
　　僧道衍師之盡得其傳¶
　　萬金字西白吳郡人姚氏子依寶積院宗衍為弟¶
　　子後住瑞光寺洪武初起住持大天界寺召入禁¶
　　廷奏對稱㫖兩建法㑹於鍾山命總持齋事大駕¶
　　臨幸六年冬示寂宋濓謂寂照之子孫各主名山¶
<pb:KR2k0042_WYG_174-37a>¶
　　大暢宗㫖萬金亦其一也¶
　　良琦字完璞吳郡人自幼讀書性操温雅學禪白¶
　　雲山中後住天平山之龍門楊維貞云良琦既究¶
　　禪理兼通儒學能詩特其餘技耳¶
　　胡道安吳江人性狂戇人呼胡風子為元妙觀道¶
　　士遇異人授五雷法洪武末吳中旱延之禱雨登¶
　　壇怒罵隂雲四合雷雨大作¶
　　道衍字斯道長洲人相城姚氏子出家妙智菴從¶
<pb:KR2k0042_WYG_174-37b>¶
　　髙啓輩為詩在北郭十子之列所著有逃虚子集¶
　　洪武間以髙僧召命侍燕邸靖難時贊助袐密太¶
　　宗即位授資善大夫太子少師復姚姓賜名廣孝¶
　　輔太子南京命蓄髮再三終不肯賜兩宫人亦不¶
　　近永樂六年朝北京居慶夀寺病篤車駕臨視明¶
　　日端坐而逝僧夏八十四追封榮國公謚恭靖¶
　　張皮雀長洲人師胡道安盡得其術禱雨驅祟立¶
　　應常束雙髽手持皮雀日引羣兒為戲故名¶
<pb:KR2k0042_WYG_174-38a>¶
　　福懋字大林竹堂寺僧少有戒行畫學倪瓉書宗¶
　　智永嘗遊文徴明之門聲名籍甚詩有𢎞秀集風¶
　　致¶
　　法藏號三峯嗣法天童初住鄧尉繼主開元度僧¶
　　百餘受戒萬衆得法者十二弟子具徳繼起最著¶
　　通門字牧雲嗣法天童後住破山能詩文善書有¶
　　懶齋集¶
　　明河字汰如通州人耽詞翰窮内外典後住中峯¶
<pb:KR2k0042_WYG_174-38b>¶
　　二十餘年手不停披口不撤講所著有楞伽解¶
　　真可字達觀又號紫柏尊者吳江沈氏子薙髮虎¶
　　丘寺後入都賜紫伽黎妖書事起逮下詔獄曰世¶
　　事如此乆住何為索浴説偈堅坐而逝¶
國朝𢎞儲字繼起通州李氏子也受法於三峯稱為臨¶
　　濟荷擔真子徧歴諸刹順治辛丑始居靈巖吳偉¶
　　業輩多皈依門下徐枋謂其與聖賢道合注念君¶
　　親自來善知識中無有也¶
<pb:KR2k0042_WYG_174-39a>¶
　　正志姓熊名開元湖廣嘉魚人前明進士官給事¶
　　中以建言廷杖鼎革後披薙隠匡廬南嶽間自號¶
　　蘖菴後遇𢎞儲從至靈巖受印記居華山有蘖菴¶
　　語録十二卷時有趙庾吳江人前明進士官知縣¶
　　明亡後披薙為僧參𢎞儲為其髙座¶
　　道源字石林婁江許氏子住虞山嘗注李商隠詩¶
　　朱鶴齡作箋多採其説¶
　　施道淵字亮生吳縣人年十七禮龍虎山學五雷¶
<pb:KR2k0042_WYG_174-39b>¶
　　法後築室吳山修煉復住持穹窿凡興建名勝一¶
　　百七十餘所塑像八千二百有竒復修蘇之元妙¶
　　觀臺殿樓閣傑立雄峙所費鉅萬分文無私蓄康¶
　　熙丙辰入都設醮大著靈異還山卒¶
　　大涵字㕍黄吳江潘氏子九嵗為僧長參靈巖𢎞¶
　　儲從遊南嶽歸愛台歙山水之勝遂卓錫焉在黄¶
　　山躬耕聞嶺半伐木聲忽有悟口占一絶語透宗¶
　　㫖自是作詩有名後主海寧安國寺席復出遊羅¶
<pb:KR2k0042_WYG_174-40a>¶
　　浮歸至肇慶示微疾説偈而逝¶
　　　　松江府¶
　唐王可交華亭人業耕釣三月三日掉舟入江忽見¶
　　中流有綵舫載道士呼可交上舫與二栗食之甘¶
　　如飴命黄衣送上岸覔所乘舟不見乃在天台瀑¶
　　布寺前問寺僧今何時答言九月九日矣自是絶¶
　　榖往四明山¶
　　德誠嘗乘小舟往來松江朱涇人以船子和尚呼¶
<pb:KR2k0042_WYG_174-40b>¶
　　之夾山善㑹禪師至華亭參船子大契宗㫖辭行¶
　　回顧再四誠竪橈曰汝將謂别有處耶覆船入水¶
　　而逝¶
　宋徳聰姓仰氏太平興國中結廬佘山之東峯二虎¶
　　為衛名大青小青有禪者造之見掛佛經梁間問¶
　　嘗讀否答曰如人看家書既知之矣何再讀為天¶
　　禧元年趺坐而逝閲月貌如生¶
　　慧辯字訥翁華亭傅氏子生有異父母令入普照¶
<pb:KR2k0042_WYG_174-41a>¶
　　寺出家得法於天竺明智乆之遂領寺事熙寧中¶
　　蘇軾作杭倅與辯為方外交及示寂作詩哭之¶
　　惟正字煥然華亭黄氏子五嵗見佛書能識其字¶
　　長入杭之北山跨黄犢出入内翰葉清臣牧金陵¶
　　迎往優禮之作偈辭去皇祐元年四月佛誕日忽¶
　　語衆曰夫動以對静吾一動六十有四年今静矣¶
　　語既而瞑¶
　　智儼居上海静安寺見漁人捕鰕買一斗噉之及¶
<pb:KR2k0042_WYG_174-41b>¶
　　索錢儼徐云還汝鰕隨吐活鰕盈斗人皆駭異號¶
　　鰕子和尚將示寂斂蒲草為萬餘繩懸諸廊廡曰¶
　　吾將大作縁事繼即坐脱人競施以錢懸繩皆滿¶
　　遂以建佛閣¶
　　明顛姓薛氏猖狂若顛衣不蔽體或遺之衣則轉¶
　　施人大雪中亦然不學能詩倭奴見之羅拜云曽¶
　　在海中失風得此僧幸免於死¶
　　可觀字宜翁華亭戚氏子祝髮邑之寶雲寺紹興¶
<pb:KR2k0042_WYG_174-42a>¶
　　間主當湖徳藏徑山大慧來訪對語終日嘆曰教¶
　　海老龍也¶
　元浄真字如菴華亭沈氏子童齓授以法華歴耳成¶
　　誦出家受具博究諸乘參訪尊宿盡得宗㫖因嗣¶
　　法席已遷華亭超果寺至順辛未舉為上天竺座¶
　　主賜號佛心𢎞辯¶
　明彭宏大號素雲生元時得棲神鍊氣之㫖洪武中¶
　　至細林山結茒居之一日沐浴更衣趺坐問左右¶
<pb:KR2k0042_WYG_174-42b>¶
　　何時曰正中遂翛然而逝太祖來召知已羽化啓¶
　　其竁視之正身不倚長爪遶身¶
　　徳然號惟菴華亭張氏子生具異相七嵗誦法華¶
　　經於杭之天龍寺參洪石屋洪屬以緣在吳松為¶
　　書松隠二字遂歸郡南結菴以居題曰松隠洪武¶
　　初以髙行僧薦尋還松隠有船居詩學士宋濓為¶
　　序¶
　　紹宗字一原上海陳氏子戒行精嚴緇素嚮化洪¶
<pb:KR2k0042_WYG_174-43a>¶
　　武中應召奏對稱㫖賜金縷僧伽黎等服自右講¶
　　經遷右善世¶
　　朱蒲包上海沈氏僕十八為寶山募兵遇異人授¶
　　藥一丸服之遂不覺寒暑飢渇身衣破衲冒以蒲¶
　　包人呼蒲包仙行必挾四竿夜宿植竹四隅而卧¶
　　其中市人釀酒敗挾竹攪甕輒變為甘生平不談¶
　　禍福或無意吐一語必竒中¶
　　張癡六華亭人行六以不修繩檢人呼為癡六日¶
<pb:KR2k0042_WYG_174-43b>¶
　　遊行市中夜或僵卧橋上雖大雨不濡霜晨雪夕¶
　　氣蒸蒸起也黄面碧眼齒平如礪常蓬首不盥櫛¶
　　與人言多不可解然卒有竒驗¶
　　　　常州府¶
　南北朝王八百隠横山修道嵗乆白日飛昇人為立¶
　　登仙觀後改為沖虚南唐徐鍇有碑記其事¶
　唐毛萇不知何許人游宜興張公洞自洞底東至太¶
　　湖中洞庭山得石穴而出萇言在洞中東行聞頂¶
<pb:KR2k0042_WYG_174-44a>¶
　　上有風波聲及舟人語今山上有毛公洞¶
　　湛然姓戚氏宜興人初往越州晚歸天台山傳天¶
　　台教天寶大歴間累詔徴不起一日説法隠几而¶
　　化吳越時追謚圓通尊者¶
　宋歸真大中間棄官學道隠横山茹芝絶粒三十年¶
　　朝夕諷誦蛇兔馴伏¶
　　劉混康少遇異人授以呪術治疾輒驗宣和中賜¶
　　號静一先生棲真于宜興華陽道院建炎二年于¶
<pb:KR2k0042_WYG_174-44b>¶
　　邑西門外插蘆于地枯蘆成葦遂創建㑹真菴¶
　元永寧號一源俗姓朱初棲毘陵焦子山精修禪定¶
　　後復至淮西印正于無用禪師忽有省悟至治癸¶
　　亥至宜興龍池山建禹門禪院居焉有白虎馴伏¶
　　于前故又名伏虎巖¶
　明正傳號幻有溧陽呂氏子得法笑巖禪師棲五臺¶
　　山静修十三年後住宜興龍池説法為臨濟正傳¶
　　宗風大振¶
<pb:KR2k0042_WYG_174-45a>¶
　　圓悟號密雲宜興蔣氏子侍正傳于龍池付受衣¶
　　拂後凡六坐道塲于金粟天童最乆大闡宗㫖緇¶
　　素欽仰崇禎中詔賜紫衣修南京報恩寺命為住¶
　　持以老疾辭¶
　　任𥅆年宜興人溧陽太清觀道士崇禎甲申之變¶
　　𥅆年備法衣加衰詣縣治舉哀禮成遍别所知言¶
　　分當死設三日醮入玉華山端坐而逝¶
國朝覺譽號天隠宜興閔氏子也年二十四薙染與圓¶
<pb:KR2k0042_WYG_174-45b>¶
　　悟同師正傳因閲楞嚴頓成觸悟先開堂磬山禪¶
　　院後住武康報恩寺宗風之振亞于圓悟順治中¶
　　示寂有塑像在磬山¶
　　通琇字玉林江隂楊氏子年十九薙染乆侍覺譽¶
　　嗣其法席凡六坐道塲七㑹説法順治中嘗再召¶
　　至¶
禁廷禮遇優渥賜號大覺普濟能仁國師¶
　　　　鎮江府¶
<pb:KR2k0042_WYG_174-46a>¶
　晉沈建丹陽人學却老法嘗遊行寄奴侍驢羊於主¶
　　人各與藥一粒語主人曰不須飲食也去後主人¶
　　飲食之皆不受三年還又各與藥飲食如故後不¶
　　知所在¶
　唐羅㬋丹陽人生無雙目而能鑒物於太和中鑄鐘¶
　　咸通中建塔雖屢經兵火不燬人多異之¶
　　裴頭陀相國裴休子也生而胎素頴異不羣休作¶
　　文送其出家行頭陀行來潤之金山北巖有蟒頭¶
<pb:KR2k0042_WYG_174-46b>¶
　　陀入洞禪觀蟒遂去後莫知所之¶
　　魏隆字道真居京口之仁静觀修正一法卒葬馬¶
　　跡山踰數月人有遇之者啓其棺一鶴飛入雲中¶
　　獨冠劍存焉¶
　　殷七七擅異術周寶鎮浙西時鶴林寺有杜鵑花¶
　　寶謂七七曰鶴林之花天下竒絶嘗聞能開頃刻¶
　　花可副重九宴㑹乎七七曰諾及九日果爛漫如¶
　　春遊賞既罷花忽不見¶
<pb:KR2k0042_WYG_174-47a>¶
　　惟良丹徒人劉禹錫送惟良上人詩序有曰唐繼¶
　　天徳有外臣一行刋歴考元書成化去繼是丹徒¶
　　惟良生而能之以乾坤之䇿當十期之數凝神運¶
　　指數起於復之初九音生於黄鐘之宫積微本與¶
　　元化合李端盧綸俱有送惟良南歸詩見潤州類¶
　　集¶
　宋張紹英丹陽人自為道士不入城府仁宗思接方¶
　　外之論屢召俱稱疾不起賜號明真先生勅所居¶
<pb:KR2k0042_WYG_174-47b>¶
　　菴為天聖觀一日沐浴更衣扃戸而化¶
　　湯志道丹陽人讀書負竒氣髽髻跣足坐大茅頂¶
　　三十年淳祐五年秋大旱召赴闕禱雨賜號靈寶¶
　　先生臨化説偈有云笑入寥天一乃一笑辭世¶
　　翟志頴字叔同丹陽人年十三入華陽洞之西便¶
　　門遇道士指石壁題名謂曰汝姓名在宗師之列¶
　　因顧石壁失其人後果傳印劍號觀妙先生¶
　　智覺本丹陽人少誦法華初為縣衙校多折官錢¶
<pb:KR2k0042_WYG_174-48a>¶
　　買放生命罪當死引赴西曹顔色不變乃貸命為¶
　　剃髮受具持頭陀行號永明夀禪師集諸經論為¶
　　書一百卷名宗鏡錄¶
　　曇穎住金山號達觀嘉祐四年除夕命侍者持書¶
　　别刁景純學士曰明旦當行不及相見景純復書¶
　　將及岸穎欣然命撾鼓升座叙出世本末長謝衆¶
　　僧上方丈跏趺而化¶
　　了元饒之浮梁人號佛印住金山與蘇軾善嘗贈¶
<pb:KR2k0042_WYG_174-48b>¶
　　軾衲裙軾酬以玉帶李伯時為元寫照元曰必作¶
　　笑狀一日聴客語有㑹心軒渠一笑而化¶
　　克勤嗣五祖演號佛果初與演語演皆不應因忿¶
　　然去演曰待爾熱病時方思我克勤至金山有寒¶
　　疾困極追繹演言復歸五祖尋於言下有省建炎¶
　　初住金山賜號圓悟大師時堂上僧一十八人皆¶
　　大徹因名大徹堂云¶
　元優曇丹陽蔣氏子住丹陽妙果寺至大初詔罷蓮¶
<pb:KR2k0042_WYG_174-49a>¶
　　宗優曇著蓮宗寶鑑十卷上書仁宗乞復其教允¶
　　之仍命為教主賜號虎溪尊者掲傒斯銘其塔¶
　明常欽字惟心金壇王氏子生不食肉頴異過人為¶
　　僧住儀徴天寧寺洪武初住甘露聴法者千餘人¶
　　一日忽斂經衲諸物遺其徒書偈而逝¶
　　慧旵字東明丹陽王氏子永樂間入錢塘古道山¶
　　住持為開山第一祖¶
　　　　淮安府¶
<pb:KR2k0042_WYG_174-49b>¶
　宋孫賣魚不知其名賣魚楚州市極暑中遇一道士¶
　　語曰汝魚餒矣能飲我可使魚活遂飲以斗酒因¶
　　與談論自是言人禍福輒應宣和中召至京師賜¶
　　號塵隠處士復還楚靖康初忽於亳州太清宫號¶
　　咷大哭人莫之喻有記其時日者乃汴京陷之日¶
　　也後不知所在¶
　　婁守堅漣水人修佛行人以道者目之生有異相¶
　　掌中有一目中指七節為承天寺僧佯狂不事誦¶
<pb:KR2k0042_WYG_174-50a>¶
　　習能逆知禍福召入禁中仁宗初生晝夜號哭不¶
　　止僧摩其頂曰莫叫莫叫何似當初莫笑啼遂止¶
　　郡有白龍潭于澳河僧恐乆而蕩溺居民以錫挑¶
　　之曰逢柴而止龍去東南四十里至柴溝潭而居¶
　　焉¶
　　水丘秀才本州人自郡庠歸遇一異人忽有所悟¶
　　張商英招致之而莫知其夜所宿處密伺之見於¶
　　紫極宫倚壁酣睡一日徧辭里巷卒於儀徴後有¶
<pb:KR2k0042_WYG_174-50b>¶
　　州兵見於蜀始知其尸解云¶
　　　　揚州府¶
　漢朱璜廣陵人遇睢山道士阮邱曰卿除腹中三尸¶
　　可授真人之業與藥七合授黄庭經隨邱入浮陽¶
　　山後八十年復見白髮轉黑至武帝末猶存¶
　南北朝梁王冶泰州人隠天目修靈寶法煉丹存神¶
　　歴宋齊梁百餘年白日飛昇¶
　唐王逺知揚州人少事陶𢎞景傳其術為道士陳後¶
<pb:KR2k0042_WYG_174-51a>¶
　　主召見辨論超詣隋煬帝執弟子禮見之唐武徳¶
　　中見秦王曰方為太平天子願自愛貞觀九年詔¶
　　潤州即茅山為觀俾居之卒年一百二十六嵗子¶
　　紹業¶
　　李珏廣陵人販米為業每斗求利二文資父母養¶
　　有糴者輒授以升斗自量丞相李玨節制淮南夢¶
　　入洞府見石壁金書姓名有李玨字心竊喜傍有¶
　　二仙童云此非君乃江都部民耳卒年百有餘嵗¶
<pb:KR2k0042_WYG_174-51b>¶
　　劉白雲江都人好濟人遇道士樂子長與書兩卷¶
　　能役致風雨變化萬物乘馬走水上如履平地乾¶
　　符中猶賣藥長安市¶
　宋顔筆仙髙郵人建炎初鬻筆遇仙凡得其筆者剖¶
　　視管中必有詩紀其破毁嵗月及人姓名禍福皆¶
　　驗年九十二積葦自焚人見其乘火雲飛昇去¶
　　徐守信泰州人白日上昇有丹井遺蹟在徐州蕭¶
　　縣宋寧宗封虚静沖和先生¶
<pb:KR2k0042_WYG_174-52a>¶
　　戒禪師住揚州石塔與蘇軾有問答機縁¶
　明文銘正徳間祝髮泰州東寺每入定能言未來事¶
　　年六十六預告湼槃日至期吐三昧火焚化¶
　　行修泰州人陳姓壯年出家操苦行見人與物輒¶
　　拜一日入寺謂住僧曰我某日當寂至期坐龕中¶
　　擊魚念佛須臾輕烟一縷起鼻端兩耳火出自爇¶
　　　　徐州府¶
　周琴髙居香城泗水中善鼓琴行彭涓之術浮游梁¶
<pb:KR2k0042_WYG_174-52b>¶
　　碭間二百餘年後入碭水娶龍子乘赤鯉出入¶
　漢張陵字輔漢豐人七嵗通道徳經舉賢良方正不¶
　　就入蜀得九鼎丹經通變化驅除之術受上真秘¶
　　籙桓帝永夀元年與妻雍氏白日昇舉¶
　晉彭宗彭城人嘗從師採藥忽墮深谷蹈羣蛇曾無¶
　　懼色師乃授丹經五千文宗寶而修之洞暢幽漠¶
　　能三晝夜為一息或一年不動人以為死及起顔¶
　　色愈鮮好¶
<pb:KR2k0042_WYG_174-53a>¶
　　王元甫學道於赤城霍山服青精石飯得吞日精¶
　　丹景之法内見五臟穆帝永和年白日昇舉為中¶
　　嶽真人¶
　宋曹國舅紹聖四年蟬蜕於縣東南五十里玉虚觀¶
　　更名騰雲寺¶
　元洞真子涿州人姓邱年壯學道游鄒嶧山師丹陽¶
　　真人道侶號為洞真子來游碭山遇趙志堅建聚¶
　　仙宫為本宫提㸃延祐乙卯人見其西去弟子志¶
<pb:KR2k0042_WYG_174-53b>¶
　　堅闢戸視之羽化矣¶
　明劉淵然蕭人遇異人授以祕書呼召風雲劾治鬼¶
　　物太祖建西山道院居之昭帝賜以御書號曰長¶
　　春真人後趺坐而化朝廷遣官致祭翰林胡儼為¶
　　作傳¶
　　李旺沛人少過城隍廟見衲子坐神像下與旺語¶
　　合遂得異術嘗遊金陵過逆旅求宿主人不納旺¶
　　即趺坐門外㑹夜大雪主人以為不耐寒死矣早¶
<pb:KR2k0042_WYG_174-54a>¶
　　啓門視之旺所坐處三尺内無片雪始異而留之¶
　　旺竟謝去後死翌日有人見之豐縣某處殆尸解¶
　　云¶
　　　　太倉州¶
　宋如茂號柏巖住嘉定南翔寺徳祐中示寂前三日¶
　　貽書邑令朱象祖與訣如期坐逝作偈云鉄船到¶
　　岸苦海波息快哉時兮風清月白¶
　　歐法師嘉定人紹興中有雲遊道士授以符訣自¶
<pb:KR2k0042_WYG_174-54b>¶
　　此醮祀伏壇屢著神應¶
　　莫起炎字月鼎苕溪人生宋寶慶間精五雷法酒¶
　　醉輒佯狂詬詈呼役雷霆至元中宋濓為碑文楊¶
　　維貞為立傳乆居嘉定正統間猶在後莫知所終¶
　元柏子庭能詩浪迹雲遊乞食嘉定村落語雜諧調¶
　　一日偶觸某官騶從縛至知為子庭命賦所張盖¶
　　應聲云百骨攢來一線收葫蘆金頂盖諸侯一朝¶
　　撑出馬前去真個有天無日頭某官笑而釋之¶
<pb:KR2k0042_WYG_174-55a>¶
　　太倉丐者延祐初道服操瓢往來水軍寨及張涇¶
　　馬頭飲醉輒呼牛來又於寨門上連書火字人皆¶
　　詈而抶之是冬海賊牛大眼劫太倉水軍寨張涇¶
　　馬頭俱火灾始知丐者非常人¶
　明覺曇住崇明慈濟寺言未來事竒驗或卧榻中有¶
　　見其行於市者人皆稱覺菩薩坐化月餘面色如¶
　　生¶
國朝吕毖字貞九嘉定人也築樓居妙髙峰得辟穀法¶
<pb:KR2k0042_WYG_174-55b>¶
　　已遊終南樓居為僧所占歸不與校别構方丈於¶
　　小桃源兼修隠形煉虚之道康熙甲辰先期築石¶
　　穴至期捻訣坐化¶
　　　　海州¶
　漢王逺字方平東海人舉孝亷歴官中散大夫後棄¶
　　官入山修道桓帝時連徴不出令郡國逼載至京¶
　　閉口不語題四百餘字於門皆方來事削去復見¶
　　還鄉居太守陳耽家四十餘年一日忽語曰吾期¶
<pb:KR2k0042_WYG_174-56a>¶
　　運當去為具棺衾斂之一日忽失其尸衣冠不動¶
　　若蟬蜕云¶
　晉鮑靚字太元東海人學兼内外明天文河洛書為¶
　　南海太守嘗煮白石以食見仙人隂君授以道訣¶
　　年百餘嵗¶
　宋莎衣道人朐山人姓何避亂渡江舉進士不中紹¶
　　興末至平江身衣白襴乆之衣益敝緝以莎臨池¶
　　見影豁然大悟言休咎竒中有瘵者求醫命持一¶
<pb:KR2k0042_WYG_174-56b>¶
　　草去旬日愈求而不得者不起逺近異之孝宗連¶
　　召不至賜號通神先生¶
　　進公不知何代人築菴朐山麓夜則行於市抵暮¶
　　則隨五犬陟山巔而返囊置果餅沿路飼之因嵗¶
　　旱語人曰我能致雨人戲請之果獲大雨而犬不¶
　　復見山巔有潭當時謂犬即潭之五龍云¶
　¶
　江南通志卷一百七十四¶
