# -*- mode: mandoku-view; -*-
#+TITLE: 江南通志
#+DATE: 2015-08-24 22:41:06.641901
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷十七
<pb:KR2k0042_WYG_016-1a>¶
欽定四庫全書¶
　江南通志卷十七¶
　　輿地志¶
　　　山川(七/)　(太廬鳳三府/)¶
　　太平府¶
　　青山在府東南三十里綿亘甚逺府志云晉桓温¶
　　與袁宏遊青山共載而歸即此齊謝朓築室山南¶
　　故又名謝公山峰巒層疉有林壑泉石之勝宋米¶
<pb:KR2k0042_WYG_016-1b>¶
　　芾書第一山碑在山𪋤¶
　　尼山在府東南四里一名尼坡山麓舊有古梅數¶
　　十本寒香沁人彷彿羅浮鄧尉又名梅山宋鄭羽¶
　　建百花頭上亭盧鉞為之記¶
　　九井山在府南十里山有九井今竭其五世傳桓¶
　　温所鑿元和志云殷仲文九日從桓元登九井賦¶
　　詩即此¶
　　龍山在府南十里怪石磊砢蜿蜒如龍因名孟嘉¶
<pb:KR2k0042_WYG_016-2a>¶
　　九日登髙落㡌即其處縣志云輿圖考謂屬江陵¶
　　龍山非是按温鎭武昌非江陵也武昌無龍山温¶
　　時為鎭將豈得適千里遊山乎又考陶靖節集孟¶
　　嘉傳云嘉令巴丘入官從事中郎遷長史在朝隤¶
　　然正順而已每㑹神情獨得超然命駕徑之龍山¶
　　顧影酣宴造夕乃還若江陵龍山距朝三千餘里¶
　　何能趣命駕而竟夕返乎其為當塗龍山灼然矣¶
　　郡志云桓温嘗以重九日與僚佐登此疑必温移¶
<pb:KR2k0042_WYG_016-2b>¶
　　鎭姑孰時事也¶
　　博望山在府西南三十里亦曰東梁山與江西岸¶
　　和州之梁山對峙如門故亦名天門山卧江中逺¶
　　望如積黛故又名峨睂山春秋時楚獲吳艅艎於¶
　　此宋孝武閱水軍有雙爵集繖葢因立雙闕於博¶
　　望¶
　　褐山在府西南三十五里臨大江五代用兵處宋¶
　　史云紹興二年命沿江置烽火臺於當塗之褐山¶
<pb:KR2k0042_WYG_016-3a>¶
　　即此也¶
　　金柱山在府西三里宣歙諸水由姑孰入江奔㵼¶
　　於此明萬厯間民掘地得金邑令章嘉貞請於郡¶
　　守割千金建塔其上以鎭之初名鐵淋壁以西方¶
　　屬金故名金柱¶
　　黄山在府西北五里山形如初月傳有浮丘舊跡¶
　　又名浮丘山上有宋孝武離宮今存凌歊臺遺址¶
　　許渾詩云三千歌舞宿層臺是其處也¶
<pb:KR2k0042_WYG_016-3b>¶
　　采石山在府西北二十五里昔人采五色石於此¶
　　因名一名翠螺山後漢丹陽疆域志云西臨大江¶
　　為吳楚險要晉王渾駐師取吳隋韓擒虎宵濟破¶
　　陳宋曹彬渡江取南唐明常遇春先登獲㨗皆在¶
　　此山南有磯峭抜險峻亦曰牛渚舊傳金牛出此¶
　　故名輿地志云温嶠平蘓峻亂至牛渚磯以下多¶
　　怪物燃犀照之竒形異狀畢見南趾有燃犀亭在¶
　　其上李白騎鯨亦在此故謫仙樓捉月亭皆在焉¶
<pb:KR2k0042_WYG_016-4a>¶
　　(附/)梁元帝𤣥圃牛渚磯碑(竊以増城九重仙林八/樹未有船如駕鶴時度)¶
　　(宓妃橋似牽牛能分織女丹鳳為羣紫柱成列清/風韻響即代仙歌桂影浮池仍為月浦璧月朝暉)¶
　　(金樓啓扉畫船向浦錦纜牽磯花飛/拂袖荷香入衣山林朝市併覺忘歸)¶
　　磨盤山去郡二十里晉書云鎮西將軍謝尚守采¶
　　石駐兵於此其地即將臺¶
　　葛陽山在郡治北四十里上有羊耳洞藤蘿隱蔽¶
　　洞前方石相傳為葛仙翁棋局東上有八仙臺潘¶
　　母床相傳潘母亦仙去山勢環抱最為幽勝¶
<pb:KR2k0042_WYG_016-4b>¶
　　鸚鵡山在郡城北與葛陽山相連山有鸚鵡石雌¶
　　雄各一每遇雷雨鸚鵡子從石中迸出圓潤如卵¶
　　土人得之用以治疾有石嵌空側出如半帆長丈¶
　　餘俗呼為船尖峰東壁諸巒環顧拱揖如欲來船¶
　　者亦一竒也¶
　　望夫山在府西北四十里山髙百丈正對和州城¶
　　樓九域志云昔人適楚不還妻登此山望之乃化¶
　　為石¶
<pb:KR2k0042_WYG_016-5a>¶
　　寶積山在府北二十里舊傳山産青緑因名宋孫¶
　　仙姑跨鶴飛昇於此今丹池及石刻猶存¶
　　白壁山在府北二十五里濱江三峰拔起如堊一¶
　　名石壁俗名龜山李白與崔宗之乘舟月夜自金¶
　　陵溯流過此玩月白衣宮錦袍坐舟中旁若無人¶
　　有秋月照白璧皓若陰山雪之句¶
　　慈姥山在府北四十里昔楚僧真定見磯頭浪湧¶
　　以杖錫開河於磯後水分舟便故又名和尚港山¶
<pb:KR2k0042_WYG_016-5b>¶
　　南峭壁臨江産圓竹聲中音律可為簫管相傳馬¶
　　融所賦洞簫即此山竹也上有丁蘭祠¶
　　赤金山在府東北十五里舊出銅類金淮南子食¶
　　貨志所謂丹陽銅也今不産¶
　　藏雲山一名神武山在府東北二十五里山髙且¶
　　深可藏雲遂名中峰峭立百丈左為致雨峰雲起¶
　　即雨禱輙應¶
　　翰璧山在府東北四十里梁武帝起居注云大同¶
<pb:KR2k0042_WYG_016-6a>¶
　　九年鴻臚表往姑孰翰璧山采石墨即此¶
　　橫望山在府東北六十里連亘三邑丹陽湖在其¶
　　南左傳云楚子重伐吳至衡山即此按衡與橫通¶
　　杜預注謂四望皆橫因名橫望陶𢎞景嘗隱此構¶
　　讀書堂下為澄心寺關公廟廟前峭壁參天老松¶
　　倒垂長百尺最髙處有王磐題壁立萬仞四字亦¶
　　竒觀也¶
　　凌家山在府東三里有石洞傳是陳羅二仙隱處¶
<pb:KR2k0042_WYG_016-6b>¶
　　上有凌雲塔又名凌雲山山南麓瀕姑溪去岸十¶
　　餘丈為釣魚臺傳為李之儀釣魚處¶
　　月盤山在府東四里一名景山有洞一亭六湖山¶
　　烟雨亭其最也登其巔溪山秀列如在几筵遊者¶
　　謂不讓吳下虎邱白門雨花云¶
　　白紵山在府東郡志云本名楚山晉桓温遊此歌¶
　　白紵因改今名宋孝武曾遊幸至此山巔有大夫¶
　　松舊稱白紵松風為一郡名勝¶
<pb:KR2k0042_WYG_016-7a>¶
　　晉山在府東十五里一名甑山壁立百仞有龍窟¶
　　嵗旱人焚此窟以起龍多得雨¶
　　石城山在府東二十里有石環繞如城唐羅泰記¶
　　云有八角井飲馬池駕鼔臺在焉舊傳楚熊繹受¶
　　封於此¶
　　白土山在府東二十五里土可陶可堊東與青山¶
　　連¶
　　靈墟山在府東三十五里舊傳丁令威化鶴於此¶
<pb:KR2k0042_WYG_016-7b>¶
　　壇址猶存有丹洞丹井¶
　　龍泉山在府東三十五里勢如飛龍有福源寺在¶
　　其脊有泉傳羅浮異僧卓錫所開汲以竹則清以¶
　　綆則苴濁不可食傳寺初建材木自井中出¶
　　赭山在蕪湖縣西北五里江南地理志云赭山丹¶
　　赤故郡名丹陽山有墖墖後滴翠軒是黃庭堅讀¶
　　書處¶
　　范蘿山在蕪湖縣西北五里下臨大江烟波一望¶
<pb:KR2k0042_WYG_016-8a>¶
　　無際¶
　　七磯山在蕪湖縣西北十五里南史云周文育襲¶
　　彭城徐嗣徽引齊人渡江據蕪湖列艦於青墩至¶
　　七磯以斷文育歸路即此一名磧磯¶
　　靈山一名戰馬山在蕪湖縣西南五里大江中隋¶
　　唐建靈山寺於此¶
　　□磯山在蕪湖縣西南七里大江中蟂老蛟也磯¶
　　有石穴廣一丈深不可測圖經云寧淵廟舊在其¶
<pb:KR2k0042_WYG_016-8b>¶
　　上明建靈澤夫人祠世傳蜀先主妃即孫權妺歸¶
　　吳聞先主崩哀殞葬此磯在北岸原𨽻濡須登磯¶
　　止見蕪湖故明髙啟有蟂磯烟鎖在蕪湖之句¶
　　白馬山在蕪湖縣西南二十五里有紫燕洞冬時¶
　　紫燕來蟄春則去山脊峰廻石聳有洞深廣莫測¶
　　夙多仙跡世稱為福地洞天焉¶
　　荆山在蕪湖縣東十六里荆沼之水出焉西接小¶
　　荆山有鶴跡龜文之石九域志謂即卞和得玉處¶
<pb:KR2k0042_WYG_016-9a>¶
　　非是¶
　　赤鑄山在蕪湖縣東北八里圖經云楚干將造劍¶
　　之所今山有干將臺相連有神山是其淬劍處上¶
　　有磨劍石并池¶
　　浮丘山一名隱玉山在繁昌縣東十里府志云有¶
　　浮丘洞及龍池鎖虎石丹井相傳浮丘公王郭二¶
　　仙隱此産茶甚佳¶
　　隱靜山在繁昌縣東南三十里五峰環㑹泉石甚¶
<pb:KR2k0042_WYG_016-9b>¶
　　勝有寺前雙松傳為杯渡禪師手植¶
　　金峨山在繁昌縣南一里迤南有金峨洞一竅通¶
　　人行石枰在焉山下即峨溪匹練處¶
　　磕山在繁昌縣南十里上有龍池長流不竭有龍¶
　　堂禱雨輙應一名蜃居山¶
　　馬仁山在繁昌縣南三十里以上類人馬狀舊名¶
　　馬人唐德宗時石馬鳴厭之易今名上有五峰王¶
　　冲霄隱此¶
<pb:KR2k0042_WYG_016-10a>¶
　　獅子山在繁昌縣南三十里石雄踞如獅因名有¶
　　峰六眠牛一峰尤竒山椒石壁數十仞松杉竹樹¶
　　與碧澗紅泉相間呑吐雲霧亦竒觀也¶
　　龍華山在繁昌縣十五里有乳泉通石竇資民灌¶
　　溉石上産丹桂一株近千年香襲里許邑稱龍華¶
　　丹桂相近為紅花山一名荷花尖諸峰如蓮蕚下¶
　　有紅花澗為邑人造紙處又西五里為杏山¶
　　覆釜山在繁昌縣西北二十五里山頂如平掌上¶
<pb:KR2k0042_WYG_016-10b>¶
　　有古廟址及井泉¶
　　公孫山在繁昌縣西北四十里世傳公孫㨗所居¶
　　有公孫橋¶
　　鳳凰山在繁昌縣西北五十里山頂有鳳池鳳穴¶
　　下臨荻港珠金沙¶
　　大陽山在鳳凰山之北接小陽山有龍池雖旱不¶
　　竭山之西麓盡於江曰板子磯寰宇記云一名返¶
　　秦磯¶
<pb:KR2k0042_WYG_016-11a>¶
　　三山在繁昌縣東北三十五里三峰秀起曰老子¶
　　曰方丈曰秦望上有九蓮洞東即三山磯也¶
　　赭圻嶺在繁昌縣西三十里與覆釜脈接晉時出¶
　　紫玉攻為器以獻太廟故名赭圻晉哀帝召桓温¶
　　入朝至赭圻詔止之遂築城於此¶
　　浮鳩磯在繁昌縣東北三十里老山址出江中下¶
　　有湫江月映水波不能混俗名龍王磯¶
　　夏舎人山在郡治東北有夏舎人廟¶
<pb:KR2k0042_WYG_016-11b>¶
　　大江在府西自銅陵縣界流入歴繁昌蕪湖當塗¶
　　三縣東北流入江寧縣界¶
　　中江在蕪湖縣西南漢書地理志云中江出縣西¶
　　南東至陽羡入海今縣河東逹黃池入丹陽石臼¶
　　等湖至銀林堰乃中江故道也蘓常承中江下流¶
　　五堰築而中江不復東皆由縣西行以逹於江¶
　　鵲江在繁昌縣北境流入蕪湖界輿地志云銅陵¶
　　鵲頭山為鵲頭至三山為鵲尾因名鵲江繁昌諸¶
<pb:KR2k0042_WYG_016-12a>¶
　　水注之¶
　　大信河在府西三十五里亦曰南浦自蕪湖白岸¶
　　湖西北流至大信鎮㑹龍山港入於江¶
　　黃池河在府南七十里河中流以北屬當塗以南¶
　　屬宣城今設浮航¶
　　采石新河在府西北二十五里牛渚磯東宋慶厯¶
　　中以磯立江流之衝水勢湍激大為舟害乃開新¶
　　河於磯後以逹大江舟獲安濟¶
<pb:KR2k0042_WYG_016-12b>¶
　　長河在蕪湖縣南半里源出廣德宣州經縣前西¶
　　北流入江¶
　　青墩河在蕪湖縣南有洲曰青墩沙即周文育克¶
　　徐嗣徽處¶
　　丹陽湖在府東南七十九里周三百餘里按徽州¶
　　寧國池州江寧廣德諸水滙為石臼固城丹陽三¶
　　湖而丹陽為最大與溧水髙淳皆以中流分界實¶
　　太平巨浸也¶
<pb:KR2k0042_WYG_016-13a>¶
　　蕪湖在蕪湖縣西南源出丹陽湖過黄池合五丈¶
　　湖路西湖諸水至縣入江蓄水不深而生蕪藻故¶
　　名¶
　　天成湖一名天聖湖在蕪湖縣東南十四里亦丹¶
　　陽湖下流所滙也廣百八十頃流入荆沼港逹於¶
　　長河¶
　　姑孰溪在府南二里一名姑浦合丹陽東來諸水¶
　　經寳積山入於江¶
<pb:KR2k0042_WYG_016-13b>¶
　　思賢港在府北三十五里謝朓李白崔宗之皆過¶
　　此賦詩後人思之因名¶
　　魯港在蕪湖縣南十五里源出宣城西注大江一¶
　　名魯明江舊志云昔有魯明仲者居此¶
　　鳩兹港在蕪湖縣東四十里入於長河或以為古¶
　　鳩兹也左傳云楚伐吳至鳩兹杜預以為臯夷今¶
　　作勾慈音近而字譌也¶
　　荻港在繁昌縣西南四十里水出南陵由馬仁山¶
<pb:KR2k0042_WYG_016-14a>¶
　　西入繁昌縣界至鳳凰山下為荻港入於江與赭¶
　　圻城接¶
　　慈湖水在府北六十里元和郡國志云吳將笇融¶
　　屯兵於此¶
　　鼉浦在府東五里相傳昔有鼉為祟遇道者截草¶
　　擲浦中害遂除¶
　　廬州府¶
　　大蜀山在府西二十里爾雅云蜀者獨也山屹然¶
<pb:KR2k0042_WYG_016-14b>¶
　　孤特逺見二百餘里為一郡之鎮其西二十里有¶
　　小蜀山¶
　　大𤅬山在府西百里上有泉不涸其西為龍鳳山¶
　　口東南通舒城北走壽州¶
　　雞鳴山在府西北四十里舊志云肥水所經上有¶
　　(闕/)¶
　　紫蓬山在府西南七十里有李陵廟又名李陵山¶
　　肥水出焉有逕逹府西五十里之石佛山兩旁皆¶
<pb:KR2k0042_WYG_016-15a>¶
　　石中路通人行元末設竹林關以守隘其近者為¶
　　馬鞍山又西三十里有蓮花山皆以形名¶
　　姥山在府東南百里巢湖中宋書云晉安王子勛¶
　　兵攻廬江沈攸之等大破之追至姥山又孤山亦¶
　　在巢湖中魏邢巒破梁將桓和於此一名聖女山¶
　　上有大姥廟¶
　　龍泉山在府東五十里絶頂有泉廻繞僧寺¶
　　青陽山在府東六十里府志云元余闕讀書其上¶
<pb:KR2k0042_WYG_016-15b>¶
　　其南為方山¶
　　四頂山在府東七十里俯瞰巢湖上有四峰特起¶
　　相傳魏伯陽鍊丹之所隋地理志云襄安縣四鼎¶
　　山即此相近為梅子山¶
　　小峴山在府東七十里南史云齊蕭懿屯小峴禦¶
　　王肅梁韋叡侵魏㧞小峴俱此又山側通全椒者¶
　　為餘峴口¶
　　浮槎山在府東八十里一名浮巢山一名浮闍山¶
<pb:KR2k0042_WYG_016-16a>¶
　　方輿勝覽云俗傳自海上浮來山頂有甘泉舊建¶
　　道林寺相傳梁武帝女為尼於此有海榴一株所¶
　　手植也歐陽修云山在慎縣南三十五里隋書地¶
　　理志云有浮闍山在慎縣王禕云慎縣在廬州界¶
　　中(附/)宋歐陽修浮槎山水記(浮槎山在慎縣南三/十五里或曰浮闍或)¶
　　(曰浮槎二山其事出於浮圖老子之徒荒怪誕幻/之說其上有泉自前世論水者皆弗道余嘗讀茶)¶
　　(經愛陸羽善言水後得張又新水記載劉伯芻李/季卿所列水次第以為得之羽然以茶經攷之皆)¶
　　(不合又新妄狂險譎之士其言難信頗疑非羽之/説及得浮槎山水然後益以羽為知水者浮槎與)¶
<pb:KR2k0042_WYG_016-16b>¶
　　(龍池山皆在廬州界中較其水味不及浮槎逺甚/而又新所記以龍池為第一浮槎之水棄而不録)¶
　　(以此知其所説多失羽則不然其論曰山水上江/次之井為下山水乳泉石池漫流者上其言雖簡)¶
　　(而於論水盡矣浮槎之水發自李侯嘉祐二年李/侯以鎮東軍留後出守廬州因遊金陵登蔣山飲)¶
　　(其水既又登浮槎至其山上有石池涓涓可愛蓋/羽所謂浮泉漫流者也飲之而甘乃攷圖記問於)¶
　　(故老得其事跡因以其水遺於京師余報之曰李/侯可謂賢矣夫窮天下之物無不得其欲者富貴)¶
　　(之樂也至於蔭長松藉豐草聼山溜之潺湲飲泉/石之滴瀝此山林者之樂也而山林之士視天下)¶
　　(之樂不一動其心或有欲於心顧力不可得而止/者乃能退而獲樂於斯彼富貴之能致物矣而其)¶
　　(丕可兼者惟山林之樂爾為富貴者而不得兼然/後貧賤之士有以自足而髙世其不能兩得亦其)¶
<pb:KR2k0042_WYG_016-17a>¶
　　(理與勢之然歟今李侯生長富貴厭於耳目又知/山林之為樂至於攀援上下幽隱窮絶人所不及)¶
　　(者皆能得之其兼取於物者可謂多矣李侯折節/好學喜交賢士敏於為政所至有能名凡物不能)¶
　　(自見而待人以彰者有矣其物未必可貴而因人/以重者亦有矣故余為志其事俾世知斯泉發自)¶
　　(李侯/始也)¶
　　黃山在府東百二十里接巢縣含山界其峰三百¶
　　有六十有泉不涸故亦呼龍泉山亦曰金庭山又¶
　　曰紫微山道書所謂第十八福地者也山有金庭¶
　　洞可容三百人又有紫微洞出泉居民引以溉田¶
<pb:KR2k0042_WYG_016-17b>¶
　　唐時又改名王喬山相傳王喬居此¶
　　冶父山在廬江縣東北二十里唐更名曰冶山宋¶
　　碑曰鐵冶蓋冶鑄之所林巒峭密盤亘數十里自¶
　　麓五里而至於巔上有龍湫亦曰鑄劍池濡須志¶
　　云歐冶鑄劍處山比衆山特尊故稱父有子山三¶
　　百六十四羅列其下蓋縣境之名山魏地理志云¶
　　廬江郡潛縣有野父山即此¶
　　蜃山在廬江縣東北三十里下瞰白湖縣志云昔¶
<pb:KR2k0042_WYG_016-18a>¶
　　曾有蜃出焉吐氣成樓臺殿閣之形¶
　　毛公山在廬江縣東七十里縣志云毛義隱此有¶
　　毛公讀書洞石凳石窻猶存洞旁産白牡丹每嵗¶
　　所生不一其地相傳義父母甚愛此種義望天哀¶
　　籲少頃遍山雪墜皆花後遂種延不絶蓋天生異¶
　　卉也又北半里為蓮花洞中有石蓮下垂巧侔追¶
　　琢山之東屬無為州¶
　　馬頭山在廬江縣東北七十里按晉書云毛寳援¶
<pb:KR2k0042_WYG_016-18b>¶
　　桓宣於此上有桃花仙人二洞其山口曰石龍山¶
　　西有渡曰馬頭渡¶
　　金牛山在廬江縣西北四十五里嶺有塔縣志云¶
　　吳赤烏二年造下有金牛¶
　　關山在廬江縣西三十五里曹魏守隘之所石門¶
　　尚存¶
　　龍池山在廬江縣西二十五里舊志作栭山上有¶
　　龍池下有甘泉寺按唐書云廬江縣有檽山檽栭¶
<pb:KR2k0042_WYG_016-19a>¶
　　相近或即此也縣北三十里亦有龍池一洞深不¶
　　可測¶
　　馬槽山在廬江縣西四十里有大小二槽形勢連¶
　　屬各山半有石槽大者長二丈小者長丈五六尺¶
　　形成自天不假椎鑿槽旁有人馬足跡世傳魏武¶
　　嘗立寨其上¶
　　大凹山在廬江縣西四十里以形凹得名上有龍¶
　　王祠下有仙女石山勢參差難狀其第三峰有風¶
<pb:KR2k0042_WYG_016-19b>¶
　　洞巖深不可測投以草莖即隨氣飛起¶
　　百藥山在廬江縣南十里山多藥草相傳李百藥¶
　　遊此故名宋碑作白若蓋音之訛也頂上棋盤石¶
　　有仙人足跡蹋之聲如鼓聞數里又名石鼓隋地¶
　　理志云開化縣有蹋鼓山即此乃邑鎮山也¶
　　福泉山在廬江縣南十里山下有泉清澈飲之可¶
　　以愈疾南十里有菖蒲山產九節菖蒲¶
　　秀山在廬江縣南六十里山上有香爐峰世傳有¶
<pb:KR2k0042_WYG_016-20a>¶
　　仙飛昇於此黃泥瓦洋二河於此發源縣志云石¶
　　上鐫刻有秀㧞東南水外屏障十數字¶
　　鳳臺山在廬江縣東南十里五峰排列中髙如臺¶
　　昔傳鳳集其上故名¶
　　&KR0552;山在廬江縣東南四十五里產&KR0552;宋時割置無¶
　　為州今山在南鄉下有&KR0552;蓬硃砂澗¶
　　鐘鼎山在廬江縣東南五十里一名鐘子山盤礴¶
　　甚逺上有龍池縣志云山東西有泉四時不竭灌¶
<pb:KR2k0042_WYG_016-20b>¶
　　漑田畝兩泉嵗迭為盈縮妙不可測¶
　　暖塘山在廬江縣東十里下有温泉四時可浴山¶
　　多竒石嶺有二石屏玲瓏可愛¶
　　鹿起山在舒城縣東南三十里昔有僧過鹿出之¶
　　事因名上有南嶽行祠祠前有試心臺洗劍池縣¶
　　之鎮山也¶
　　春秋山在舒城縣南二十五里其上為李公麟讀¶
　　書堂有洗墨池又有望湖尖鳳凰臺仙人峰諸勝¶
<pb:KR2k0042_WYG_016-21a>¶
　　絶頂有洞可容數千人¶
　　磨劍山在舒城縣西南三十五里上有大石為仙¶
　　人磨劍處¶
　　七門山在舒城縣西南三十五里山瀕大溪下有¶
　　石洞如門者七即七門堰之上源也¶
　　雲霧山在舒城縣西南四十里其山出雲必雨上¶
　　有洞名水簾¶
　　龍眠山在舒城縣西南八十里括地志云龍舒以¶
<pb:KR2k0042_WYG_016-21b>¶
　　狀若龍之舒展也山之陰為龍眠砦與桐城界¶
　　三角山在舒城縣西南百二十里峰有三角故名¶
　　又名多智山相傳上有清泉飲之令人聰慧其近¶
　　者為陽山土人曾避兵於此¶
　　梅山在舒城縣西七十里縣志云舊傳梅福棄官¶
　　隱此上有梅仙洞又十里曰竹山¶
　　王姥山在舒城縣西九十里縣志云相傳王姥修¶
　　煉居此有白鹿啣花之異其近者為栲栳山¶
<pb:KR2k0042_WYG_016-22a>¶
　　響山在舒城縣東二十五里人過其下輙有聲¶
　　紫芝山在無為州城内西南隅州志云宋皇祐間¶
　　產紫芝三百五十本州守茹孝標獻於朝賜今名¶
　　眉山在無為州西南百里兩山連曲如眉¶
　　三公山在無為州西南百二十里見隋志上有三¶
　　峰因名峰頭皆東顧唐天寳中改名東顧山山勢¶
　　連亘數百里西界廬江南跨桐城上有洞砦明季¶
　　流㓂縱橫江北居民倚以避亂相近有九卿山山¶
<pb:KR2k0042_WYG_016-22b>¶
　　有九峰¶
　　桐山在無為州西九十里有水道通白湖漁人用¶
　　箔取魚故又名上箔葢即隋志云廬江縣上薄山¶
　　也又有下箔山¶
　　天井山在無為州西九十里有泉二左曰青龍右¶
　　曰白虎故亦名雙泉山其下有楚雲洞¶
　　朝喜山在無為州西北四十里旱時朝有雲氣是¶
　　日必雨故名¶
<pb:KR2k0042_WYG_016-23a>¶
　　白石山在無為州西北四十里山多白石頂有龍¶
　　池仙人洞隋地理志云襄安縣有白石山即此州¶
　　故襄安縣地其右為黑石嶺為桃花嶺為楚歌嶺¶
　　呂泉山在無為州西北五十里州志云又名龍泉¶
　　山其形似龍上有水泉世傳呂洞賓過此揷劍而¶
　　泉湧纍纍如貫珠故名其近者為銀缾山一峰特¶
　　起如銀缾州之主山也¶
　　青檀山在無為州北五十里產青檀北魏㧞僕蘭¶
<pb:KR2k0042_WYG_016-23b>¶
　　設伏檀山破宋將魯爽即此水經注云檀山在廬¶
　　江雩婁縣南大别之異名也決水出焉或曰即禹¶
　　貢之大别山殊誤¶
　　五畝尖山在無為州北五十里州志云頂平五畝¶
　　許可種植靣臨巢湖羣山背峙登巖望之萬頃皆¶
　　碧囘顧則崇峰疉嶂隱見爭奇乃州中極髙處也¶
　　卧牛山在巢縣治後以形似名為邑之鎮世傳巢¶
　　許隱此其故址今紫微觀是也輿地志云山背有¶
<pb:KR2k0042_WYG_016-24a>¶
　　桀王城¶
　　東山在巢縣東三里相傳即許由之箕山¶
　　七寳山在巢縣東南三十里三國時濡須山為東¶
　　關此山為西關上有烟霞亭今廢其南有龜山¶
　　大秀山在巢縣南三十里山峰聳秀訾家河出焉¶
　　宋楊傑詩所云水入平湖千里逺山橫大秀一峰¶
　　髙是也其側有黃谷嶺邑人薪槱於此蔣家河出¶
　　焉¶
<pb:KR2k0042_WYG_016-24b>¶
　　踟蹰山在巢縣南三十七里左傳楚子觀兵於坻¶
　　箕之山又陳荀朗破郭元建於踟蹰山葢坻箕踟¶
　　蹰音相近今散兵灣即其處也又縣南六十里有¶
　　髙林山七十里有九峰山¶
　　居巢山在巢縣西南八十里谿谷間有石研之如¶
　　墨舊名墨山唐改今名¶
　　萬家山在巢縣西北二十里為四㑹之衝上有止¶
　　渇泉舊時亂石纍錯明景泰中邑令閻徽修治始¶
<pb:KR2k0042_WYG_016-25a>¶
　　有路可行¶
　　八公山在巢縣西北七十里一名紫金山水經注¶
　　云上有淮南王劉安廟綱目集覽云王與八公憇¶
　　石處在壽春此則王遇八公處也¶
　　半湯山在巢縣東北十五里有二泉一冷一熱合¶
　　流其初冷熱仍異數里之外始相混魚自冷泉觸¶
　　熱急囘羅隱詩云飲水魚心知冷熱濯纓人足識¶
　　炎凉按隋志云襄安縣有半陽山今或以湯池故¶
<pb:KR2k0042_WYG_016-25b>¶
　　譌為半湯(附/)明聶芳半湯池記(聞之西北之山有/寒火焉東南之區)¶
　　(有湯泉焉予竒之亦甚疑之後應試榕城友人為/言五里外有池可浴拉予往爾時塵冗何暇探幽)¶
　　(選勝一證胸中之所疑蓋予之耿耿猶未釋也辛/丑治巢取邑乗閱之離城二十里許地名半湯有)¶
　　(温泉於是掩卷嘆曰予之疑其從兹釋乎及過其/處諦視温泉之源沸沸從下坌湧若烹茗之松濤)¶
　　(蟹眼狀從此掬水入池池不甚廣周圍結砌池之/上覆以數椽又從内引出分二小池内清而外稍)¶
　　(濁每嵗夏秋之間車騎絡繹解衣盤薄致足樂也/至若樵者牧者耕而饁者負擔者靡不就而盪滌)¶
　　(稱快事焉吾夫子曰清斯濯纓濁斯濯足如斯之/内外迥分貴賤俱適有道君子流連其間當必有)¶
　　(喟然而嘉嘆者矣獨是既有勝地而敗壁頺垣荒/榛密莽非唯不足以游目騁懐竊恐欹傾之餘終)¶
<pb:KR2k0042_WYG_016-26a>¶
　　(成瓦礫不大為缺陷事耶予捐貲庀材搆一庭以/覆内池中堂軒敞可供宴飲又為廊廡以蔭外池)¶
　　(行路往來聊用駐足予差慰矣豈徒以釋前此之/疑哉夫湯泉亦既驗之矣寒火猶未之見則猶不)¶
　　(能無疑也雖然無疑也海鹹而魚沫鐵堅而虫囓/天地間理之所無間為事之所有事之所有終不)¶
　　(為理之所無/類如斯也夫)¶
　　亞父山在巢縣東北二十里范増所居隋志云襄¶
　　安縣有亞父山形似旗故亦名旗山¶
　　白茅嶺在廬江縣西四十里即唐志所謂白茅山¶
　　也路逹舒城¶
<pb:KR2k0042_WYG_016-26b>¶
　　天台嶺在舒城縣西南百里最幽勝土人擬於天¶
　　台故名¶
　　芙蓉嶺在無為州北五十里亦名浮濃嶺山石險¶
　　峻明正統間知州王仕錫開鑿以便行旅接巢縣界¶
　　鷂石崖在舒城縣西南十五里兩石並峙俗名小¶
　　赤壁¶
　　呂仙洞在無為州西北七十里有石床藥臼世傳¶
　　呂仙於此搗藥¶
<pb:KR2k0042_WYG_016-27a>¶
　　主簿原在舒城縣西南百六十里縣志云崇山環¶
　　之其中平衍相傳唐畢諴讀書於此¶
　　馬蹄岡在舒城縣西南石上有馬跡世傳天馬過¶
　　此¶
　　大江在無為州南自桐城縣抵無為州界東北入¶
　　於含山凡無為州之水皆納於江其他諸縣之水¶
　　多由巢湖以逹於江¶
　　金斗河源出雞鳴山東流入於郡城復自東門出¶
<pb:KR2k0042_WYG_016-27b>¶
　　至金斗驛又府南三十五里有派河東四十里有¶
　　店埠河與此并入巢胡¶
　　茅埠河在府北百一十里東流由含山河入江¶
　　三河在府南九十里合廬江舒城二河水而入巢¶
　　湖亦曰三汊河¶
　　新河在廬江縣東半里流入東水關遶學宮出南¶
　　關㑹繡溪水而注於湖相傳楊吳時鑿¶
　　沙溪河在廬江縣東南十五里出大凹山東北流¶
<pb:KR2k0042_WYG_016-28a>¶
　　入沙湖¶
　　石槽河在廬江縣東南四十里出&KR0552;山與瓦洋黃¶
　　泥二河俱入扵黄陂湖¶
　　羅昌河在廬江縣南五十里源出大凹諸山南流¶
　　從袁子港入江又縣西南四十五里有髙子河上¶
　　接曹王河下至孔城白兎諸河入於江¶
　　㑹市河在廬江縣北四十里源出馬槽山又縣北¶
　　二十五里有桐關河東北三十里有清野河七十¶
<pb:KR2k0042_WYG_016-28b>¶
　　里有谷勝河與此俱入巢湖¶
　　順江河在廬江縣東北三十五里棲鳳諸山之水¶
　　合流於此與縣東北五十里之盛家河七十里之¶
　　關河俱入白湖¶
　　七里河在舒城縣西七里為西山衆流之㑹經南¶
　　溪入巢湖¶
　　永安河在無為州西四十里又州西十里為裏河¶
　　與此俱入於江¶
<pb:KR2k0042_WYG_016-29a>¶
　　黃落河在無為州北四十里源自焦湖流入於江¶
　　裕溪河在無為州東北百二十里又州東北百里¶
　　有樸樹河東北四十里有運河合於馬腸河俱入¶
　　大江¶
　　花林河在無為州城東源自大江上接三溪河下¶
　　接黃金岡大河復經裕溪河出江¶
　　奥龍河在無為州東百二十里東接大江下通樸¶
　　樹河復出於江又州東三十里有一箭河五十里¶
<pb:KR2k0042_WYG_016-29b>¶
　　有栅港河¶
　　三溪河在無為州東南二十里與直皂河俱入大¶
　　江¶
　　髙林河在巢縣南六十里以山得名¶
　　柘臯河在巢縣西二十里源出合肥浮槎山入於¶
　　巢湖宋史云劉錡敗兀术於此又縣西五十里有¶
　　銅煬河六十里有白露河七十里有巧溪河花塘¶
　　河八十里有金塘河¶
<pb:KR2k0042_WYG_016-30a>¶
　　清溪河在巢縣東南十五里發源於含山之清溪¶
　　鎮流入濡須水¶
　　巢湖在府東五十里一名焦湖周四百餘里占合¶
　　肥舒城廬江巢四邑之境港汊大小三百六十為¶
　　淮西巨浸舊傳巢䧟為湖滄桑之變世嘗有之但¶
　　郡國志與青𤨏髙議所載巫與老姥龜目出血城¶
　　當䧟云云一事兩傳且與厯陽湖同語頗渉誕恐¶
　　未可據也¶
<pb:KR2k0042_WYG_016-30b>¶
　　沙湖在廬江縣東南十里合於黃陂湖及諸山之¶
　　水東出缺口¶
　　白湖在廬江縣東北三十里周七十餘里跨六鄉¶
　　之地與黃陂後湖相連為邑巨浸¶
　　黃陂湖在廬江縣東十五里湖水常渾賓興之¶
　　歲每一澄清邑必奪解合白湖諸水自泥汊入¶
　　江¶
　　繡溪在廬江縣西五十里出馬槽山經縣南昇仙¶
<pb:KR2k0042_WYG_016-31a>¶
　　橋滙為黃陂湖¶
　　桃溪在舒城縣東北三十里一名桃城水源出六¶
　　安渒河入於巢湖¶
　　南溪在舒城縣南門外水源出孤井經七門環縣¶
　　治而東入於巢湖¶
　　錦繡溪在無為州西南十里宋時分而為二故名¶
　　雙溪亦名錦繡池¶
　　肥水在府城西南源出紫蓬山北流二十里分為¶
<pb:KR2k0042_WYG_016-31b>¶
　　二其一東南流經合肥縣入巢湖梁韋叡堰水以¶
　　灌合肥在此其一西北流入壽春出淮晉謝𤣥破¶
　　苻堅處也爾雅云水歸異出同曰肥南畿志云肥¶
　　水東北經雞鳴山入金斗河一支西北流復東轉¶
　　南下至東門外余公廟前二水相合故曰合肥今¶
　　上源已堙塞縣治之得名葢以此¶
　　濡須水在巢縣南一名天河俗呼馬尾溝源出巢¶
　　湖東流經亞父山又東北注裕溪入於大江¶
<pb:KR2k0042_WYG_016-32a>¶
　　龍潭在府東北每山水乍溢羣魚猝至漁者所獲¶
　　必倍焉又舒城縣西亦有龍潭邑令劉顯作壩以¶
　　灌諸堰處¶
　　鵲尾渚在舒城縣東北舊有鵲亭左傳楚人伐吳¶
　　吳人敗諸鵲岸杜預註云舒城鵲尾渚是也按鵲¶
　　尾渚與銅陵縣鵲頭山對面當在無為州界無為¶
　　舊屬舒城故名¶
　　孤井源在舒城縣西百五十里志云俗稱孤静源¶
<pb:KR2k0042_WYG_016-32b>¶
　　其水經七門三堰旋遶通於南溪入巢湖¶
　　鐵索澗在府西北八十里澗東窮處一潭甚深渟¶
　　泓洄演四時不竭晉謝𤣥破苻堅處也舊傳嘗有¶
　　鐵索見於水際¶
　　笑泉廬江縣有二一在魯班塘内聞人笑聲水輙¶
　　湧沸髙尺許一在發洪山兒童笑則泉亦湧也故¶
　　名笑兒泉¶
　　左慈泉在昇仙橋外世傳魏左慈常遺丹粒其中¶
<pb:KR2k0042_WYG_016-33a>¶
　　宋政和間清夜氣肅紅光燭天鄉人呼曰丹井舊¶
　　志作左慈井¶
　　鳳陽府¶
　　鳳凰山在府北勢如鳳翔郡治據焉故以名郡連¶
　　萬歲山明築皇城於此東有二峰對峙一名日精¶
　　一名月華又東三里有獨山舊建觀星臺處¶
　　曹山在府西三十里舊傳魏武曾駐兵於此¶
　　畫山在府西五十里山有木枝如楊桞可用畫故¶
<pb:KR2k0042_WYG_016-33b>¶
　　名¶
　　廟山在府南十五里其上有伍子胥廟又府西南¶
　　四十里有靈山六十里有尹家山¶
　　雲母山在府西南三十里產雲母石西南二十里¶
　　有石膏山産石膏¶
　　長安山在府南四十里　西平衍東曰東堡缷甲¶
　　店西曰打虎店峰巒殊勝¶
　　杏山在府南六十里吳時董奉種杏於此後服杏¶
<pb:KR2k0042_WYG_016-34a>¶
　　丹仙去¶
　　鏌鋣山在府南八十里相傳昔莫邪於此鑄劍故¶
　　名¶
　　蔣山在府東二十里梁時鍾離之㨗梁主夢金陵¶
　　蔣山之神許以助兵遂立祠祀於此而因以名山¶
　　梅城山在臨淮縣東四十里下有梅城邨又東十¶
　　里曰石門山山下有石如門¶
　　化明山在臨淮縣東六十里隋置化明縣因以名¶
<pb:KR2k0042_WYG_016-34b>¶
　　山¶
　　烏雲山在臨淮縣東南六十里亦名烏霧山以山¶
　　多濛霧也與定逺縣接境¶
　　鹿塘山在臨淮縣南二十八里山下有白鹿塘又¶
　　縣南三十五里有留甫山其下有留甫邨五十里¶
　　有小橫山¶
　　濠塘山在臨淮縣南六十里濠水出焉山有石穴¶
　　出鍾乳又名鍾乳山¶
<pb:KR2k0042_WYG_016-35a>¶
　　昇髙山在臨淮縣西南五十里俗以九日登此山¶
　　故名東西二濠水合流於此¶
　　闌干山在臨淮縣西二十里山相連如闌干狀¶
　　礦山在臨淮縣東北六十五里山有石洞世傳仙¶
　　流所居¶
　　塗山在懷逺縣東南八里與荆山兩岸對峙而淮¶
　　流經其中古塗山氏國於此春秋傳云禹㑹諸侯¶
　　於塗山杜預謂在壽春東北者是也山下有禹墟¶
<pb:KR2k0042_WYG_016-35b>¶
　　及禹㑹邨又山半有聚仙臺卧仙石又有靈泉澄¶
　　瑩不竭其南麓曰九岡岡形夾澗起伏有九俗名¶
　　九岡十八窪適府之通衢(附/)唐柳宗元塗山銘并¶
　　序(惟夏后氏建大功定大位立大政勤勞萬邦和/寧四極威懐之道儀型後王當乎洪荒方割災)¶
　　(被下土自壺口而𨗳百川大功建焉虞帝耄期順/承天厯自河南而受四海大位定焉萬國旣同宣)¶
　　(省風敎自塗山而㑹諸侯大政立焉功莫崇乎禦/大災乃賜元圭以承帝命位莫尊乎執大象乃輯)¶
　　(五瑞以建皇極政莫先乎齊大統乃朝玉帛以混/經制是所以承唐虞之後垂子孫之丕業立商周)¶
　　(之前樹帝王之洪範者也嗚呼天地之道尚德而/右功帝王之政崇德而賞功故堯舜至德而位不)¶
<pb:KR2k0042_WYG_016-36a>¶
　　(及嗣湯武大功而祚延於世有夏德配於二聖而/唐虞讓功焉功冠於三代而商周讓德焉宜乎立)¶
　　(極垂統貽於後裔當位作聖著為世凖則塗山者/功之所由定德之所由濟政之所由立有天下者)¶
　　(宜取於此追維大號既發華蓋既狩方嶽列位奔/走來同山川守神莫敢遑寧羽毛四合衣裳咸㑹)¶
　　(䖍恭就列俯僂聽命然後示之以禮樂和氣周洽/申之以德刑天威震耀制立謨訓宜在長久厥後)¶
　　(啟征有扈而夏德始衰羿拒太康而帝業不守皇/祖之訓不由人亡政墜卒就陵替向使繼代守成)¶
　　(之君乂能紹其功德修其政統卑宮室惡衣服拜/昌言平均賦一制度定期㑹則諸侯常至而天命)¶
　　(不去矣兹山之㑹安得獨光於前歟是以周穆遐/追遺法復㑹於是聲垂天下亦照前軌用此道也)¶
　　(故余為之銘庶後代朝諸侯制天下者仰則於此/其辭曰惟禹體道功厚德茂㑹諸侯衞統一憲度)¶
<pb:KR2k0042_WYG_016-36b>¶
　　(省方宣敎化制殊類咸㑹壇位承奉儀矩禮具樂/備德容既孚乃舉明刑以弼聖謨則戮防風遺骨)¶
　　(專車克威克明疇敢以渝宣昭黎獻耆定混區傳/祚後昆丕承帝圖塗山巖巖界彼東國惟禹之德)¶
　　(配天無極即山/刋碑貽後作則)¶
　　洛河山在懷遠縣南六十里以近洛而名其西峰¶
　　曰洪山東峰曰神山出煤炭¶
　　平阿山在懷逺縣南六十里與壽州接境漢置平¶
　　阿縣以此俗誤為平峩¶
　　荆山在懷逺縣西南舊志云山西北有玉坑相傳¶
<pb:KR2k0042_WYG_016-37a>¶
　　卞和得玉處其中白石晶瑩不受鑱刻東有卞和¶
　　洞一名抱璞巖可容數十人上有瀑布又有三仙¶
　　避雨石仙人睡迹白龜泉北有濯玉澗南麓有梅¶
　　澗蕭梁時於山下立堰以遏淮流曰荆山堰山之¶
　　餘支為龜山為橫山(附/)明宋濂遊塗荆二山記(濓/既)¶
　　(遊瑯琊山起行至池河驛適郵卒遞内使監公牒/至及開緘中藏濠梁古蹟一卷宸翰親題其外令)¶
　　(濂搜訪與青宮言之濓因啟曰臨濠古蹟惟塗荆/二山冣著按圖經塗山在昔鍾離縣西九十五里)¶
　　(荆山亦在縣西八十三里二山本相聨屬而淮水/繞荆山之背神禹鑿開使水流二山間其疏鑿之)¶
<pb:KR2k0042_WYG_016-37b>¶
　　(跡故在人思其功迄今弗能忘青宮曰至中都當/共往遊焉余將渡淮狩於王莊先生宜泝流而上)¶
　　(届今懷逺縣治以俟濂奉勅行以洪武乙卯冬十/一月己巳發舟庚午日曛始泊縣西門而青宮已)¶
　　(駐蹕於東門五里矣辛未濂上謁青宮喜甚下令/以壬申遊二山濂至期約懷逺文學掾王景彰宿)¶
　　(舟中黎明櫂舟至塗山足曳杖入山山旁廢址舊/皆民廬前渡石梁復斗折而北累石為塘多藝椒)¶
　　(之園行可三里餘視大磐石青綠間錯頺然欹足/坐諦視之乾蘚交封之耳聞有草生石上高一尺)¶
　　(其花可愛不假土力人取懸檐間呼為石蓮花復/行四里所巖石犖确插起道左危傾欲飛墜復二)¶
　　(里所從微徑入灌莽抵崖罅貯泉一泓味甚甘覆/以生茨曰聖水亭取水以禜雨多驗復一里餘至)¶
　　(山巔禹廟在焉廟已毀惟頺垣破礎存遊目四顧/長淮西來渦河北滙而壽春臨濠宿州之境皆在)¶
<pb:KR2k0042_WYG_016-38a>¶
　　(㝠茫昏杳中緬想南北戰争屯戌處為感慨者久/之山之下聚落甚盛廟史云名禹㑹邨乃禹㑹諸)¶
　　(侯之地廬舎之比如櫛移踵入廟廟前杏樹一章/大可蔽牛二柏參差左右樹東寘小甕杏柯之水)¶
　　(時津津滴其中廟史云當辰霧四集水愈多其來/如泉可代井汲石碣二一大書有夏皇祖之廟六)¶
　　(字下方刻宋慶元初州守劉仲光自造禱雨記一/亦記禱雨事皇甫斌紹興庚戌來為郡命鍾離尉)¶
　　(丁大榮作石未剥泐文尚可讀復從廟西循石坡/而下鉅石危立如人形遙望之一嫗儼然也相傳)¶
　　(為啟母石廟史云居人每刲羊豕祭之至有以粉/黛餙其貎者聞之不覺大笑山㘭舊有僧房今廢)¶
　　(久俟鶴駕不來忽使者至云扈從士馬多無橋可/以渡河青宮不復至矣言未旣但見旌旗如錦繡)¶
　　(搖曳上荆山矣濂亦下山麓入鯀廟見所題神號/鄙俚棄而不睨出讀祖無擇所賦歌京口孫臨為)¶
<pb:KR2k0042_WYG_016-38b>¶
　　(書碑蓋無擇謫守壽春過此而作也復北經縣治/折而東行三里所至荆山梁魏交鬬時就山築堰)¶
　　(以灌壽春其遺蹟猶班班可見復行三十歩崖广/如屋側身而入石屏如床座可坐人號為卞和洞)¶
　　(自西上復一里所過避雨石石斜倚可避雨故名/復六十歩至産玉坡竒石駢列西有玉池榛荆迷)¶
　　(路不可尋時青宮已獵逺郊濂因登舟先還中都/云惟二山見諸戴記者多殊以塗山言之春秋左)¶
　　(氏傳云禹㑹諸侯於塗山杜預注云在壽春縣東/北說者云今濠州是也國語史記則又云禹㑹諸)¶
　　(侯於㑹稽故㑹稽亦有塗山呉越春秋亦有塗山/在㑹稽應劭云塗山在永興北說者云今㑹稽蕭)¶
　　(山縣是也是二說己不能歸於一致矣至於蘇鶚/演義又云塗山有四一㑹稽二渝州三濠州四當)¶
　　(塗然其處皆有禹跡或者遂謂禹之治水固嘗徧/歴宇内而㑹諸侯實在㑹稽之塗山柳子厚塗山)¶
<pb:KR2k0042_WYG_016-39a>¶
　　(銘蘇子瞻子由塗山詩指在濠州者皆非是濓之/存疑而未决者一也以荆山言之荆山楚山也楚)¶
　　(之先王熊繹僻在荆山七傳至昭王始遷都郢郢/即今之江陵其地有荆山一名景山荆故楚號也)¶
　　(有之誠宜世則指為濠州濠州古鍾離子國與壽/春密邇楚自昭王之後歴十一傳始徙都壽春韓)¶
　　(非子所載卞和獻玉事乃在厲武文三王之際昭/王上接武王已越十世當三王時鍾離何嘗屬楚)¶
　　(而强謂卞和至此山耶新序又謂抱玉而泣在共/王之時雜記又謂在懷王及其子平王之時平王)¶
　　(乃昭王之父下拒懐王九世共王上至武王亦六/世何顛倒如是耶濂之存疑而未决者二也大抵)¶
　　(山川遺跡非本諸經史者多不可信必欲可信塗/山當稽之左氏以壽春為正荆山當正諸史傳以)¶
　　(江陵為正有謂塗山氏乃古國名禹曾娶其女者/别是一說與此殊不相渉也濂耄矣諸書遺忘欲)¶
<pb:KR2k0042_WYG_016-39b>¶
　　(盡所記憶者未必無舛訛/輙緣紀遊因掛漏書之)¶
　　相公山在定逺縣東六十里有楚相令狐子伯廟¶
　　因名稍西有豁鼻山東樂山¶
　　大橫山在定逺縣東七十里其山橫界邑之東南¶
　　故名山頂有石壘舊址西南有石佛髙丈餘相近¶
　　有皇甫山相傳昔有皇甫將軍屯兵於此¶
　　華葢山在定逺縣東南二十五里頂圓覆如葢又¶
　　縣東南六十五里有喜龍山朗峰山¶
<pb:KR2k0042_WYG_016-40a>¶
　　槎枒山在定逺縣西七十里山形槎枒古有槎枒¶
　　寺明洪武間改建圓通禪寺中有芝巖洞¶
　　三峰山在定逺縣西北三十里山有三峰秀麗特¶
　　異有禪窟洞石窟泉多修篁古木¶
　　韭山在定逺縣西北四十五里地煖多韭故名山¶
　　上石城兵火時常保聚焉山下有洞其中澗水常¶
　　流石形如器物者甚衆左右多唐人題刻後為峻¶
　　巖遊者莫能至相近有青山有銅骨山青翠相接¶
<pb:KR2k0042_WYG_016-40b>¶
　　橫澗山在定逺縣西北七十四里上有石壘及澗¶
　　泉¶
　　白石山在定逺縣北三十五里多白石相近有大¶
　　紅山多紅石¶
　　秦橋山在虹縣東北二十里有秦氏所造橋下有¶
　　泉兩派分流左清右濁¶
　　朱山在虹縣東北三十五里上有靈祐祠祀梁之¶
　　朱買臣俗誤以為漢之買臣上有聖水泉甘而冽¶
<pb:KR2k0042_WYG_016-41a>¶
　　南有峰山界泗州¶
　　赤山在虹縣東北七十里四靣皆水¶
　　石龍山在虹縣北二十里上有石蟠伏如龍鱗甲¶
　　儼然¶
　　屏山在虹縣北二十里列翠環抱若屏一作平以¶
　　山勢平衍而名下有平山湖¶
　　鹿鳴山在虹縣西三十五里相傳明成祖嘗駐蹕¶
　　其上夜聞鹿鳴因名¶
<pb:KR2k0042_WYG_016-41b>¶
　　紫金山在壽州東北十里五代史云周顯德四年¶
　　征淮南南唐援兵營於紫金山與壽州城中烽火¶
　　相應宋太祖率殿前諸軍撃紫金山連珠砦㧞之¶
　　遂下壽州即此上有淮南王宴客處間拾小金牌¶
　　可療疾疑丹砂所化也¶
　　黃閭山在壽州東北五十里州志云世傳楚春申¶
　　君黃歇嘗遊於此寰宇記云州東北八十里有舜¶
　　哥山相傳舜耕此上有大人足跡¶
<pb:KR2k0042_WYG_016-42a>¶
　　峽石山在壽州西北二十五里夾淮為險郡志云¶
　　在下蔡西南寰宇記云兩峰相對水經其中對岸¶
　　山上築二城以防津要魏諸葛誕舉兵王水據峽¶
　　石以逼誕晉胡彬據壽春城䧟退保峽石即此處¶
　　也兩岸石上有大禹疏鑿舊蹟山口有茅仙洞¶
　　八公山在鳳臺縣東北五里肥水之北淮水之南¶
　　漢淮南王安與其賓客八人學仙於此因名晉史¶
　　云苻堅兵敗望見八公山草木皆晉兵即此一名¶
<pb:KR2k0042_WYG_016-42b>¶
　　肥陵山州西北有青岡晉謝𤣥乘勝追撃苻堅至¶
　　青岡(附/)梁吳均八公山賦(峻極之山蓄聖表仙南/參差而望越北邐迤而)¶
　　(懐燕爾其盤桓基固含陽藏霧絶壁嶮巇層巖廻/互桂皎月而常圓雲望空而自布袖以華閬帶以)¶
　　(潛淮文星亂石藻日流堦若夫神基巨鎮而卓犖/荆河箕風畢雨育嶺生峩高岑直兮蔽景修坂出)¶
　　(兮架天以迎風而就日若從漢而廻山露泫葉而/原淨花照磯而岫鮮促嶂萬尋平崖億絶上披紫)¶
　　(而生烟傍帶花而來雪維英王兮好僊㑹八/公兮小山駕飛龍兮翩翩髙馳翔兮翀天)¶
　　四頂山在鳳臺縣北七里東與八公山相對¶
　　打鼓山在宿州北三十里上有三峰東北有二泉¶
<pb:KR2k0042_WYG_016-43a>¶
　　可溉田揭徯斯望光樓記云山中有聲如鼓鳴歲¶
　　則大熟¶
　　離山在宿州北五十里産符離草爾雅所謂莞也¶
　　秦以此名縣史記陳渉傳初起兵有葛嬰朱雞石¶
　　符離人¶
　　騫山在宿州北七十里以山有閔子騫墓而名墓¶
　　左有龍涴潭¶
　　睢陽山在宿州西北三十里山在睢水之陽故名¶
<pb:KR2k0042_WYG_016-43b>¶
　　舊作諸陽¶
　　芳巖山在宿州西北六十里旁有石巖四時芳馥¶
　　相近為邱疃山¶
　　相山在宿州西北九十里相城鄉周二十里甚危¶
　　峻舊有相山碑記云巍巍相山盤紆穹崇上應房¶
　　心與天靈冲其西南為天馬山西控汴河¶
　　嵇山在宿州西南百有十里嵇康家於其下因氏¶
　　焉¶
<pb:KR2k0042_WYG_016-44a>¶
　　龍車山在靈璧縣北二里縣之主山也山之陽有¶
　　石泉又北三里為栲栳山廻環如椅故名¶
　　磬石山在靈璧縣北七十里山出磬石故名禹貢¶
　　云泗濱浮磬即此揮麈錄云宋政和間起艮岳靈¶
　　璧貢一巨石髙二十餘尺周圍稱是舟載至京師¶
　　千夫舁之不動裕陵以為神物表異之親書慶雲¶
　　萬態竒峰六字加金帶其上頃刻移至苑中(附/)明¶
　　王守謙靈璧石考(石之堪作玩者吾靈璧石稱冣/謂其峰巒洞穴渾然天成骨古)¶
<pb:KR2k0042_WYG_016-44b>¶
　　(色黝扣之有聲按譜有形如蟠螭如菡萏如臥牛/者又有臥沙不起峰者甚有盡天劃神鏤之巧者)¶
　　(總之萬石萬局於深山中掘之乃得不知的係何/時發坑苐考之載籍宋以前未聞有靈璧石按檇)¶
　　(李項氏有靈璧石一座長二尺許色青潤聲亦汎/然皆有黄沙文一帶峰巒皆雋下金填刻字云宣)¶
　　(和元年三月朔日御製御書其下押一字又大衍/庫冇靈璧小峰長僅五六寸玲瓏秀潤所謂胡桃)¶
　　(玉色徽宗御書八小字刻於峰旁云山髙月小水/落石出畧無刻琢之形觀此則靈璧石始見於宋)¶
　　(曾為至尊之寳愛其品可知已自米顛酷嗜而聲/價益重其為楊次公攫去者乃所謂盡天劃神鏤)¶
　　(之巧者也後得李後主所寶靈璧研山徑長纔踰/尺前聳三十六峰髙者為華葢峰其參差錯落者)¶
　　(為月岩為玉筍為方壇為上洞為翠巒又有下洞/三折而通上洞中有龍池遇天欲雨則津潤滴水)¶
<pb:KR2k0042_WYG_016-45a>¶
　　(少許在池内則經旬不燥米老甚珍之及其歸丹/陽也愛甘露寺下並江一古基多羣木唐晉人所)¶
　　(居則薛氏之宅也時米欲得宅而薛覬得研於是/竟相易米後號海岳菴者是己公終惋惜乃云此)¶
　　(石一入渠手不得再見每同交友往觀亦不出示/紹彭公真忍人也蘇東坡畫醜石風竹易得張氏)¶
　　(靈璧石一株具有四靣如麋鹿宛頸狀後載歸陽/羡趙松雪有靈璧石香山一座下刻雲根二字又)¶
　　(一石其大如拳峰巒皆五列公名之五老峰手&KR0946;/之拂之亦有聲此皆得之本子上者也余在南中)¶
　　(曾見一靈璧石長僅數寸十二峰參差突起亳無/雕琢又一石天生雙螭蟠結中有小水池如錢許)¶
　　(大其黑如漆間有細白紋如玉扣之聲泠然此天/下所無而靈璧獨有偶一有之而絶不復出良不)¶
　　(可解然余猶及一見耳又見如卧牛者想亦宋元/舊物流傳人間者矣國朝垂二百六十餘年寥寥)¶
<pb:KR2k0042_WYG_016-45b>¶
　　(無聞即問之土著者亦竟不知靈璧石為何物迨/萬厯己酉南臺侍御眉山鴻岏張公訪此石甚殷)¶
　　(乃好事於磬石山澗壑中乘雨後覔之稍稍見一/二於是習兹山者凡牧䜿樵子莫不求石有力者)¶
　　(遂發坑取之而石漸出矣歲庚申庠師呉興長組/先生天中濬源先生親往采石而郡侯竟陵别鳳)¶
　　(藻先生單騎往視之僉稱南宮之後再睹此舉亦/稍稍獲有佳者其人情好尚之極即山靈亦終難)¶
　　(祕其珍遂為此石之復興與此後掘石者日益夥/蘓人不愛善價買舟載去一入靈境莫不侈口譚)¶
　　(石突然風尚良可駭異走南中販石者踵相接而/格價頓減惟睹有峰巒洞穴而清潤有聲者亦取)¶
　　(狂狷之意求所謂研山蟠螭與盡天劃神鏤之巧/者則絶不可復得矣蓋物之尤者多見於始出而)¶
　　(其後漸銷落也端溪下岩發於宋而竭於宋安知/今日之石不將為廣陵散乎海内王元美之祗園)¶
<pb:KR2k0042_WYG_016-46a>¶
　　(董元宰之戲鴻堂朱蘭嵎之柳浪居米友石之勺/園王百榖之南有堂曾蓮生之香醉居劉際明之)¶
　　(悟石齋劉人龍之夢覺軒彭政之之嗇室清玩充/斥而皆以靈璧石作供果得未曾有乎而諸公之)¶
　　(韻固均足以敵之矣獨喜吾邑劉節齋先生其别/業觀音閣前一石徑數尺嵌空玲瓏色極清潤先)¶
　　(生鍾愛之令此石旦暮聞鐘磬聲且與蒼松碧梧/相依傍則其情怡其神往片石堪共語其在斯乎)¶
　　(或云此係張氏園亭/物然竟非新坑石也)¶
　　潼山在靈璧縣北七十里潼水出焉世傳莊子嘗¶
　　修道於此有南華觀¶
　　陳疃山在靈璧縣北八十里陳疃堡亦名陳摶山¶
<pb:KR2k0042_WYG_016-46b>¶
　　相傳希夷常寓於此有希夷洞¶
　　張山在靈璧縣西北九十里其西五十里有貢山¶
　　屬蕭縣相傳子張子貢遊學之地¶
　　齊眉山在靈璧縣西南三十里山開八字如列眉¶
　　建文三年徐輝祖敗成祖於此¶
　　孟山在靈璧縣東北七十里相傳孟子嘗遊此山¶
　　下有娑羅樹歲以枝葉先發所向之方為豐兆¶
　　分水嶺在臨淮縣東九十里其水東入盱眙西入¶
<pb:KR2k0042_WYG_016-47a>¶
　　臨淮¶
　　斷梅谷在懷逺縣荆塗二山間或曰二山本為一¶
　　脈禹以桐柏之流泛濫為害乃鑿山為二以通之¶
　　今兩山間有斷梅谷濱淮為勝云或曰周世宗以¶
　　荆塗有王氣斷之時谷有梅氏聚族居焉因名¶
　　劍山在定逺縣西北相傳山有寶劍雨過或倚路¶
　　傍¶
　　龍子河在府西三十里源發南山北滙為湖經長¶
<pb:KR2k0042_WYG_016-47b>¶
　　淮關入淮¶
　　天河在懷逺縣南五里源出府治之利山西北流¶
　　經塗山南入淮又縣西有洱河西南有芡河俱發¶
　　源䝉城至縣入淮¶
　　淝河在懷逺縣北二十里出宿州之龍山湖流經¶
　　䝉城縣界東南至縣之雙墩入於淮有魚鳬菱芡¶
　　之利按此乃淮北之淝水也¶
　　清溝河在懷逺縣北二十里自宿之龍山湖東南¶
<pb:KR2k0042_WYG_016-48a>¶
　　流合十湖天堰諸水至縣北㑹淝河而水始大舊¶
　　自靈璧南境至府治沫口河入淮今下流淤塞時¶
　　有泛溢之患¶
　　池河在定逺縣東南六十里自廬州巢縣界流入¶
　　境内又東北經盱眙入於淮¶
　　潼河在虹縣西南二十里南潼河源出羊城湖經¶
　　縣治西南入泗州北潼河出縣西北東流入睢水¶
　　沱河在虹縣西南源於宿州紫蘆湖經縣東九都¶
<pb:KR2k0042_WYG_016-48b>¶
　　為南沱河西九都為北沱河二水合流入五河縣¶
　　東肥河在壽州東北十里源出合肥之紫蓬山北¶
　　流二十里分為二其一東南入於巢湖見廬州府¶
　　其一西北流二百餘里至州境入於淮按此乃謝¶
　　𤣥破苻堅處淮南之肥水也又西肥河在壽州下¶
　　蔡西南十里亦入於淮¶
　　大香河在壽州東南三里自芍陂大香門分流九¶
　　曲至州三里橋北入於淮乃唐宋運河元始淤¶
<pb:KR2k0042_WYG_016-49a>¶
　　解河在宿州東南又曰蟹河源出州西之仁義鄉¶
　　東流經靈璧縣西南入淮¶
　　泡河在宿州南九十里源出亳州舒安湖經州之¶
　　舊臨渙城合澮水¶
　　澮河在靈璧縣南七十里源出河南永城縣馬長¶
　　河東流歴宿州至縣境東南入五河縣界¶
　　小河在靈璧縣北六十里即睢水項羽追破漢軍¶
　　多殺士卒睢水為之不流是也¶
<pb:KR2k0042_WYG_016-49b>¶
　　月明湖在臨淮縣東一里北流入淮¶
　　萬安湖在虹縣西北即潼陂也宋朱弁詩云離汶¶
　　未逾千里道渡淮先泛萬安湖舊志云疑即今之¶
　　天井湖又縣西南四十里有老營湖¶
　　羊城湖在虹縣西北四十里古虹州城沒於此¶
　　四山湖在虹縣東北四山下又有峯山湖在峯山¶
　　下與泗州接境¶
　　西湖在壽州西門外一名熨湖又名尉升湖水經¶
<pb:KR2k0042_WYG_016-50a>¶
　　注云羊頭溪水受芍陂西北流經熨湖是也¶
　　焦岡湖在壽州西三十里相近為董奉湖¶
　　紫蘆湖在宿州西産蘆色紫¶
　　石湖在靈璧縣東北十五里中有巨石水消長不¶
　　過舊痕人以為異¶
　　淮水在府北十里自潁上縣抵壽州經懐逺之荆¶
　　塗二山至府治北東過臨淮入於泗州¶
　　渦水在府西北自䝉城縣界流至懐逺東入於淮¶
<pb:KR2k0042_WYG_016-50b>¶
　　謂之渦口唐李吉甫云濠有渦口之險謂此漢建¶
　　安中曹操引軍自渦入淮南北朝為控扼地¶
　　濠水在府南十里有二源東出濠塘山西出鏌鋣¶
　　山至昇髙橋合流又東北入於淮其水經府治及¶
　　臨淮縣境臨淮西南有石絶水謂之濠梁即莊惠¶
　　觀魚處也¶
　　洛水在懷逺縣南七十里自定逺之清洛澗流經¶
　　壽州至縣境入淮亦曰洛澗注淮處曰洛口¶
<pb:KR2k0042_WYG_016-51a>¶
　　汴水在虹縣南自開封東來經宿州抵縣境東南¶
　　至泗州入淮¶
　　渒水在壽州西七十里源出霍山東經霍邱縣至¶
　　州境北流入淮方輿勝覽云渒有蛟害楚芊乙射¶
　　之遂絶¶
　　睢水在宿州北二十里自河南夏邑縣白河經州¶
　　之符離㑹泗入淮其上流之支為瞿溝亦曰曲溝¶
　　又州之蘄縣鄉有蘄水渙陽鄉有渙水即濊水¶
<pb:KR2k0042_WYG_016-51b>¶
　　洨水在靈璧縣東南入於淮¶
　　響水潭在虹縣西門外潼汴合流至橋下波濤相¶
　　撃聲如雷吼¶
　　白馬潭在虹縣南二十里水中有石廟曰龍王廟¶
　　有見白馬出沒其中者禱雨時應¶
　　龍涴潭在宿州閔子鄉武城里之左歲旱禱雨即¶
　　應¶
　　響水澗在臨淮縣城東又有蕉子澗紅娘子澗□¶
<pb:KR2k0042_WYG_016-52a>¶
　　澗沙澗青山澗俱入於淮¶
　　碧溪澗在懷逺縣南一里自荆山下曲流經城中¶
　　入淮又有泠水澗茅澗柴澗俱入於淮¶
　　清洛澗在定逺縣西八十里晉謝𤣥率諸軍渉洛¶
　　澗敗秦兵於夀陽即此¶
　　粉團洲在府西北三十里睢水之南洲上多白沙¶
　　故名明初於此築城設衞即今之長淮衞也¶
　　芍陂在夀州南安豐廢縣亦曰安豐塘又曰期思¶
<pb:KR2k0042_WYG_016-52b>¶
　　陂楚相孫叔敖決期思之水即此詳見水利¶
　　漢泉楚泉俱在定逺縣西五十里二泉俱紆廽自¶
　　南而西合流入洛¶
　　咄泉在夀州北五里泉與地平每聞人聲水輙湧¶
　　岀如珠又名珍珠泉¶
　¶
　¶
　江南通志卷十七¶
