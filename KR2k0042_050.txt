# -*- mode: mandoku-view; -*-
#+TITLE: 江南通志
#+DATE: 2015-08-24 22:41:07.533232
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷五十一
<pb:KR2k0042_WYG_050-1a>¶
欽定四庫全書¶
　江南通志卷五十一¶
　　河渠志¶
　　　黄河(三/)¶
國朝順治元年命兵部尚書楊方興治河¶
　　是年黄河自復故道¶
　　二年河決考城之劉通口¶
　　三年劉通口河流北徙自午溝至徐州河涸¶
<pb:KR2k0042_WYG_050-1b>¶
　　四年黄河疏通決口工成¶
　　九年河決邳州水三日遂退(附/)御史楊世學治河¶
　　事宜疏略(今之水勢與前代雖異而實同前代止/治河今則兼治淮矣葢淮為河之下流)¶
　　(而濱海諸州縣如鹽城興化泰州劉莊白駒諸鹽/塲則又淮之下流也各處下有海口上有牐壩河)¶
　　(水暴漲多開牐壩使出海口則自無潰決乃前代/已行之利臣聞  定鼎之初居民因新昌餘孽緣)¶
　　(海遁去漸次堵塞繼而行水之處變為圩田土豪/衙蠧據為己有此海口所由塞也水東入海鹽船)¶
　　(重載逆挽而西致費人力今海口既塞則行船安/穩商人便之不樂復開此海口所以終塞也雖有)¶
　　(安東廟灣亦可入海而其流不疏則勢不急水行/壅溢所以潰決因是而上之則決於開封矣中之)¶
<pb:KR2k0042_WYG_050-2a>¶
　　　(則決於髙寳矣間有謀及海口者其中奸人阻撓/一曰海潮灌入則民田竈塲俱被其害不知海潮)¶
　　　(原有定時海口之内亦有防牐自有海口以來未/聞田不可耕鹽不可煮也一曰水所經行之處城)¶
　　　(郭廬舍恐被衝漂不知入海之渠深浚之則無泛/溢且海口盡開則水勢分散必不至衝漂也一曰)¶
　　　(沿海多冦須設兵以防不測不知水門啟閉必有/專司入海之水其勢甚迅舟難逆行且水中但設)¶
(勅下河暗樁則舟可斷也伏乞必行將凡有海口之處盡/      漕重臣親至其地毅然)¶
　　　(行開浚其漕隄牐口開閉各因其時然後循下流/而上至於河身闢其淺隘去其淤沙使河身益深)¶
　　　(足以容水則河之波不及於陸河之委易/達於海河南淮右之民庶幾其有瘳乎)¶
　　　十二年大王廟決口塞淮安府志大王廟逼近荆¶
<pb:KR2k0042_WYG_050-2b>¶
　　　隆口自荆隆口決後下流之河身已經淤澱及大¶
　　　王廟又決下流益淤且自七年至十二年厯五載¶
　　　餘河身日就澱髙祇因彼時河身尚深數丈是以¶
　　　雖有淤沙將河底逐漸澱髙而人不及知也¶
　　　十五年河決山陽之柴溝姚家灣總河朱之錫築塞之¶
　　　十六年總河朱之錫奏河政十事下部覆准奉¶
㫖依議(附/)朱之錫疏略(一特議建設栁園黄河悍激湍流/勢若奔馬禦險塞決非埽罔功每)¶
　　　(捲一埽用栁動以千百束計千里長隄歲用栁料/數且不貲況伏秋河勢陡變埽料在手咄嗟之頃)¶
<pb:KR2k0042_WYG_050-3a>¶
　　(轉危為安可以免塞決之費即萬一有決埽料在/手旋決旋塞不致正流日淤旁口日豁可以免塞)¶
　　(大決之費故必使生植之數常有餘於採辦之數/然後可以源源相繼查前河臣楊方興題請責成)¶
　　(印官各於河干按汛栽栁分别多寡照例勸懲俱/經部覆奉有)¶
(㫖臣竊以為尤宜責令黄河經行各州縣印官於瀕河/    處所各置栁園數區或取之荒地或就近民田量)¶
　　(給官價毎園安置徭堡夫數名布種澆灌既便責/成而道㕔等官可以親詣稽察秋冬驗明行以勸)¶
　　(懲之例數年之後徧地成林不但有濟河工而河/帑可以少節民力可以少甦  一嚴剔河工弊端)¶
　　(臣惟一事立則一弊生河工大矣豈能無弊因去/弊之故輒議變法併以悞河如語所云因噎廢食)¶
　　(也臣詳加體訪約有數端一曰工程有石工有土/工有埽工有樁笆工工力不到法式非宜料物虛)¶
<pb:KR2k0042_WYG_050-3b>¶
　　(浮徒事粉餙此一弊也一曰器具有方船活牐刮/版戽斗鐡鏟鐡钁布㨮竹筐鐡舀杏葉杓鐡簸箕)¶
　　(五齒鐡扒鐡杵木夯石硪雲梯等項儲備不預徒/手莫施製作潦草不堪適用此二弊也皆誤工者)¶
　　(也一曰夫役有厰夫堡夫溜夫隄夫泉夫牐夫淺/夫舖夫或食條編或食河銀有募夫食估計河銀)¶
　　(尅減工食奸豪包估賣富僉貧賄鬻私逃此三弊也一/曰物料有樁木栁稍磚石草柴蘆檾灰鐡糯米桐)¶
　　(油等項交修掯索扣減價值折乾肥私盜用官物/此四弊也皆誤工而兼以病民者也然有在官在)¶
　　(衙蠧地棍之不同在官者宜責司道府㕔互相覺/察在衙蠧地棍者責成各屬推官不時開報重者)¶
　　(題恭輕者究治庻奸弊可除而河工克濟/是則勞民費財中撙節撫恤之一道也)按十事¶
　　今録二條以事不專指江南故不備載¶
<pb:KR2k0042_WYG_050-4a>¶
　　康熙元年從總河朱之錫請復河差三年舊例¶
　　七年築塞桃源縣烟燉決口¶
　　是年河決桃源之黄家觜塞之復決次年堵塞¶
　　八年河決清河之三汊口¶
　　九年河決清河之黄家營二堡盧家渡文華寺至¶
　　永興集¶
　　是年總河羅多題准創築自宿遷縣西門呉家墩¶
　　起至桃源縣大古城縷隄長八千一百五十八丈¶
<pb:KR2k0042_WYG_050-4b>¶
　　五尺又剙築自桃源縣烟墩舊險工東頭起至駱¶
　　家營清河縣界縷隄長七千七百四丈八尺又自¶
　　桃源縣界起東至龍王廟皆因舊隄址加築髙一¶
　　丈面二尺廣濶六尺長三千三百三十四丈揚州¶
　　府志自九年後黄運等河并歸仁隄翟家壩白洋¶
　　河等工俱用正賦濬塞黄河以外分為三大工分¶
　　司道官總管餘各以佐貳督工於是年九月開工¶
　　皆總河羅多所請也¶
<pb:KR2k0042_WYG_050-5a>¶
　　　十年八月安東茆良諸决口堵塞淮安府志先是¶
　　　山安一帯小決口甚多而茆良口為大茆良決於¶
　　　康熙四年厯今七載始塞故下流海口流緩沙停¶
　　　而淤澱日久云是年河決桃源之陳家樓即塞之¶
　　　十一年六月二十七日¶
上諭諭工部河道屢年衝決地方被災民生困苦深軫朕¶
　懐㨿差往㸔視決口侍衛呉丹學士郭廷祚回京繪圖¶
　進呈朕觀黄河自宿遷以至清河皆為𦂳要雖有遙隄¶
<pb:KR2k0042_WYG_050-5b>¶
　恐一層未足捍蔽水勢應否於遙隄之外再築遙隄爾¶
　部即行河道總督漕運總督㑹同相視商酌築隄果否¶
　有益爾部即遵諭行¶
　　　十二年桃源七里溝決口堵塞¶
　　　十四年河決徐州之潘家堂及宿遷之蔡家樓俱¶
　　　築塞之¶
　　　十五年黄流倒灌洪澤湖決髙堰三十四處黄淮¶
　　　合併東下漕隄多潰¶
<pb:KR2k0042_WYG_050-6a>¶
詔遣工部尚書冀如錫户部侍即伊桑阿親行相視訪究¶
　利病刻期奏報¶
　　　是年桃源新莊決口塞治¶
　　　十六年六月總河尚書靳輔大挑清口爛泥淺引¶
　　　河四道及清口以下至雲梯闗河道¶
　　　七月靳輔陳河道修治刻不容遲幷經理河工事宜¶
　　　八疏(附/)靳輔河道修治刻不容遲疏略(治河之道/必當審其)¶
　　　(全局將河道運道為一體徹首尾而合治之而後/可無弊也葢運道之阻塞率由於河道之變遷而)¶
<pb:KR2k0042_WYG_050-6b>¶
　　　(河道之變遷總由向來之議治河者多盡力於漕/艘經行之地若於其他決口則以為無闗運道而)¶
　　　(緩視之殊不知黄河之治否繋數省之安危即或/無闗運道亦斷無聴其衝決而不為修治之理矧)¶
　　　(決口既多則水勢分而河流緩流緩則沙停沙停/則底墊以致河道日壊而運道因之日梗是以原)¶
　　　(委相關之處斷不容於岐視也今若不察全局之/情形事勢而因循故事漫為施工則堵東必西決)¶
　　　(堵南必北決徒費時日徒糜錢糧而終歸無益豈/惟無益將河患日深而莫可救藥矣何也黄河之)¶
　　　(水從來裹沙而行水大則流急而沙隨水去水小/則流緩而沙停水漫沙隨水去則河身日深而百)¶
　　　(川皆有所歸沙停水漫則河底日髙而旁溢無所/底止故黄河之沙全頼各處清水併力助刷始能)¶
　　　(奔趨歸海而無滯也查今日河患之所以日淺者/皆因順治十六年至康熙六七年所衝之歸仁隄)¶
<pb:KR2k0042_WYG_050-7a>¶
　　(古溝翟家壩王家營二鋪邢家口等處各決口不即/堵塞之所致也葢歸仁一堤原以障睢水并永堌)¶
　　(邸家白鹿諸湖之水不使侵淮且令由小河口白/洋河二處入河助黄刷沙者也自順治十六年歸)¶
　　(仁隄衝決之後睢湖諸水悉由決口侵淮不復入/黄刷沙以致黄水反從小河口白洋河二處逆灌)¶
　　(停沙積漸淤成陸地至康熙六七年間各處水大/黄淮并漲黄漲而王家營邢家口二舖口等處衝)¶
　　(潰矣淮漲而古溝翟家壩等處衝潰矣王家營邢/家口二鋪口等處衝潰之後黄河之水由決口四)¶
　　(漫者多而由雲梯闗外入海者少古溝翟壩等處/衝潰之後淮河之水由髙寳諸湖直射運河衝決)¶
　　(清水潭下淹髙江等七州縣之田者多而赴清口㑹/黄入海者少河淮兩水俱從他處分洩不復并力)¶
　　(刷沙以致流緩沙停海口積墊日漸淤髙從此由/逺至近由外至内河沙無日不停河底無日不墊)¶
<pb:KR2k0042_WYG_050-7b>¶
　　(海口淤而雲梯闗亦淤雲梯闗淤而清江浦清口/并淤矣迨至康熙十五年間各處又復水大黄淮)¶
　　(又復并漲清口以下之河身既髙不能奔趨歸海/而睢湖諸水又合淮水并力東激以故除古溝翟)¶
　　(家壩等原衝九處之外又將髙良澗版工衝決大/小二十六處髙家堰石工衝決口大小七處諸水)¶
　　(盡由各決口直注運河加衝清水潭三淺等處各/決口下淹七州縣之田而涓滴不出清口黄水又)¶
　　(乘髙四潰衝決于家岡等處又復灌入爛泥淺將/武家墩版工衝決五十丈入故明所開之廢河厯)¶
　　(楊家廟㑹合淮水直奔清水潭其武家墩上流刷/成大河寛一二百丈不等又分一股入洪澤湖由)¶
　　(髙家堰石工決口㑹淮歸并清水潭而於各舊決/口之處則又浸淫四漫較之以前勢愈分洩以致)¶
　　(下流更淤而河身之髙墊更不可言矣查自清江/浦至海口約長三百里向日黄河水面在清江浦)¶
<pb:KR2k0042_WYG_050-8a>¶
　　(石工之下今則石工與地平矣向日河身深二三/四丈不等今則深者不過八九尺淺者僅有二三)¶
　　(尺矣黄河淤運河亦淤今淮安城堞卑於河底矣/運河淤清口與爛泥淺盡淤今洪澤湖底漸成平)¶
　　(陸矣尤有堪虞者現在之河身既已墊髙而黄流/裹沙之水自西北萬里而來晝夜不息一至徐邳)¶
　　(宿桃等處即便緩弱散漫臣目見河沙無日不加/積河身無日不加髙若此時不及早大為修治則)¶
　　(不特洪澤湖漸成陸地將南而運河東而清江浦/以下淤沙日甚行見三面壅遏而黄流無去路矣)¶
　　(夫以萬里逺來浩浩滔天之水竟至無路可去則/勢必衝突内潰而河南山東二省恐俱有淪胥沉)¶
　　(溺之憂彼時雖費千萬金錢亦難以尅期補救臣/是以謂今日修治刻不可緩也但既經修治則必)¶
　　(使無旋修旋圮之虞更必使有可行可乆之道始/為有當臣逐細籌酌其間修舉情形有必當師古)¶
<pb:KR2k0042_WYG_050-8b>¶
　　(者有必當酌今者有須分别先後者有須一時並/舉者總以因勢利導隨時制宜為主臣謹備采衆)¶
　　(論詳加斟酌將應行事宜分為八疏具題第一疏/略臣竊見今日治河之最宜先者無過於挑清江)¶
　　(浦以下厯雲梯關至海口一帯河身之土以築兩/岸之隄也查清江浦以下河身原濶一二里至四)¶
　　(五里者今則止寛一二十丈原深二三丈五六丈/者今則止深數尺當日之大溜寛河今皆淤成陸)¶
　　(地已經十年矣兹欲令黄淮之水盡從此故道入/於海必湏畧開去路導之使行葢築隄堵絶用水)¶
　　(刷沙雖為治河不易之䇿然河身淤土有新乆之乾/不同三年以内之新淤外雖版土而其中淤泥未)¶
　　(衝刷最易五年以前之乆淤其間淤泥已乾與版/沙結成一塊衝刷甚難故必須設法疏浚也如以)¶
　　(治新淤之法治之恐決口盡堵黄淮齊下之際因/河身淺窄一時衝刷不開又生他變况用水刷沙)¶
<pb:KR2k0042_WYG_050-9a>¶
　　(即曰不必挑浚而束水歸漕則又必湏築隄既築/隄矣與其取土於他處何如取土於河身寓浚於)¶
　　(築而為一舉兩得之計也今臣擬於河身兩旁近/水之處離水三丈下鍬掘土各挑引水河一道掘)¶
　　(面濶八丈底濶二丈深一丈二尺以待黄淮之下/注葢黄淮下注之日中央既有一二丈舊河左右)¶
　　(又各有八丈新鑿之河其所存兩旁之地雖屬堅/土而薄僅三丈一經三面之夾攻順流之衝洗不)¶
　　(待多時即可盡行刷去將新舊之河俱合為一矣/又兩旁既各挑深一丈二尺則中央河心自可刷)¶
　　(至二丈之外河至深二丈寛四十丈便不窄淺從當/此日洗日刷日深日寛自可免意外之變而漸復)¶
　　(日之舊矣其所浚丈尺計毎地一丈掘土六方即/以之挑築兩岸之隄底濶七丈面濶三丈髙一丈)¶
　　(二尺毎丈亦用土六十方查白洋河至雲梯關約/長三百三十里清河縣至雲梯闗約長二百里以)¶
<pb:KR2k0042_WYG_050-9b>¶
　　(毎里一百八十丈科之共約長九萬五千四百四千/丈毎丈用土六十方共計用土五百七十二萬)¶
　　(方其九萬五千四百丈之内有原未有隄者有原/有隄而今全無土者有原有隄而今更缺窪須增)¶
　　(填者有隄根存土髙一二尺至六七尺不等寛三/四尺至一丈五六尺不等者合有無多寡而計之)¶
　　(牽約存舊土二方四分通共約存舊土二十二萬/八千九百六十方須實増土五百四十九萬五千)¶
　　(四十方至於取土之處雖以離水三丈為度然河/身有在中央者有折流在南岸及北岸者逺近不)¶
　　(齊必須隨地科算總之離隄三十丈之内不許取/土其三十丈以外取土者毎土一方用夫四工二)¶
　　(百四十丈以外取土者用夫五工合逺近而牽算/之大約毎土一方用夫四工毎工照例給銀四分)¶
　　(又自雲梯闗外以至海口尚有百里之遙除近海/二十里潮大土濕之處無容置議外其餘八十里)¶
<pb:KR2k0042_WYG_050-10a>¶
　　(之河身若不挑浚以導之築隄以東之則黄淮合/流出闗之際河身既窄而淺兩旁又堅而厚大水)¶
　　(驟至不能承受歸漕勢必四處漫溢雖闗外之路與運道/生民無渉然一經漫溢則正河之流必緩流緩則沙必)¶
　　(停沙停則底必墊關外之底既墊則闗内之底必/淤不過數年必復見今日之患矣臣聞治水者必)¶
　　(先從下流治起下流疏通則上流自不飽漲故臣/又切切以雲梯關外為重而力請一例築隄以絶)¶
　　(後患惟是近海之隄止期足以攔水不必過於髙厚/隄底止期寛五丈面亦須寛三丈髙止須六尺亦一)¶
　　(體照取河心之土築之至於地廣夫多其間恐有/偷安茍且情弊必須用畫段丈驗之法以釐之其)¶
　　(法容臣預督各監理官量取上之逺近按工畫段/毎用夫五千工為一段編定字號揷牌標識其中)¶
　　(有原係平地者有更有缺窪須填者有存舊隄之/土多寡不等者并隄段長短丈尺之數逐一書明)¶
<pb:KR2k0042_WYG_050-10b>¶
　　(標識之上仍立簿一本一體登記交各監理官即/按各州縣協募人夫多寡之數照工撥給隄段令)¶
　　(其如式挑築臣仍親臨工所用部臣冀如錫等條杵/議鐡杵杵隙盛水不漏之法不時查驗以别其夯)¶
　　(之堅否第二疏畧臣請挑浚清江浦而下至海口/一帯河身之土以築兩岸之隄乃先治下流以導)¶
　　(黄淮歸海之計也然下流雖治上面有淤墊之處/不及早疏通則髙家堰等一帯決口盡堵淮水直)¶
　　(下之時難免阻滯散漫之虞查洪澤湖下流髙家/堰以西至清口約長二十里原係汪洋巨浸為全)¶
　　(淮會黄之所自淮流東決黄水逆灌之後將此一/帯河身漸漸淤成平陸向之汪洋巨浸者今止存)¶
　　(小河一道矣查工部尚書冀如錫等條議内開清/河一帯沙淤之處速行挑浚等語然淤沙萬頃挑)¶
　　(浚實難臣再四思維惟有倣照挑浚清江浦以下/河身之意於小河兩旁離水二十丈之地各挑引)¶
<pb:KR2k0042_WYG_050-11a>¶
　　　(水河一道俾其分頭衝洗庶可漸漸刷開至於挑/清江浦引水河臣止擬離河身三丈而此處議離)¶
　　　(河身二十丈者葢清江浦以下係十年乆淤之堅/土而此乃三年以内之新淤臣曽帯領夫役掘土)¶
　　　(試驗浮而一層版土深有二尺下則係淤泥尺許/淤泥之下又屬版土版上之下又屬淤泥掘深六)¶
　　　(尺有竒而尚不能倒當日之湖底且面層版土雖/極堅硬而第二層版土因在淤泥之下反潤而鬆)¶
　　　(故雖離河身二十丈之逺而易於衝刷不乆便可/合而為一也惟是此處淤沙既易衝刷而臣亦議)¶
　　　(開引水河者葢臣目擊面層版土之堅硬恐一時/衝刷不開又於他處生變是以不敢不畧議導引)¶
　　　(之策以圖萬全耳其所挑引水河應面寛六丈底/寛二丈深五尺毎淤地一丈掘土二十方逺傾於)¶
　　　(引水六十丈之外毎方用夫三工毎工給銀四分/此工一治庶淮河下注之時可以衝闢淤泥徑奔)¶
<pb:KR2k0042_WYG_050-11b>¶
　　　(清口會黄刷沙而無/阻滯散漫之虞矣)按靳輔八疏今錄二者第三¶
　　　四五疏陳淮運事宜分載淮水運河條内餘係錢¶
　　　糧官弁不專指江南故不錄¶
　　　是月初九日奉¶
㫖河道闗係重大這所奏經理河工事宜各本著九卿詹¶
　事科道㑹同逐一詳議具奏　又奉¶
㫖議政王貝勒大臣九卿詹事科道掌印不掌印各官㑹¶
　同詳確議奏¶
<pb:KR2k0042_WYG_050-12a>¶
　　　廷議酌量修築奉¶
㫖河道闗係重大應否緩修幷㑹議各本内事情著總河¶
　靳輔再行確議具奏(附/)靳輔覆題疏略(黄河滔天瀰瀿/之水非海無歸)¶
　　　(然自清口歴清江浦雲梯闗以至海口尚有三百/三十里之遥其中非得寛深廣大之渠受其來而)¶
　　　(聴其去安能使之暢流無阻也臣聞順治年間河/道未壊之時清江浦以下之河身深二三丈至五)¶
　　　(六丈不等寛二三百丈至六七百丈不等廣大如/此是以雖遇伏秋水漲足以有容而不至於泛溢)¶
　　　(乃今日清江浦以下之河身深二三尺至五六尺/不等寛十二三丈至十八九丈不等逼窄如此是)¶
　　　(以即使霜降水消亦難承載而毎至於潰衝也將/今昔寛深之數牽算而合較之則前此河水之深)¶
<pb:KR2k0042_WYG_050-12b>¶
　　　(十倍於今河身之寛三十倍於今以十倍與三十/培合算之是今日受水之河身僅有此三百分中)¶
　　　(之一分耳夫黄淮之水自若也伏秋之漲仍然也/而其入海之路竟淤去三百分中之二百九十九)¶
　　　(僅存一線其何能容各處漫衝潰溢誠勢所必至/者也不惟是也自臣於本年四月初六日到任之)¶
　　　(後目擊清江浦以下三百里河身淺窄情形而清/江浦以上深雖不過丈餘寛則尚有百餘丈及二)¶
　　　(三百丈不等也乃自七月十八夜楊家莊遙隄潰/決之後一路漸漸淤淺臣親乗小艇偏閱河中自)¶
　　　(清江浦以上歴清口并清河桃源兩縣以至楊家/荘前通計一百七十餘里其向之深丈餘者今則)¶
　　　(止深二三尺至五六尺不等矣向之寛百餘丈者/今則止寛十餘丈至二三十丈不等矣雖此係新)¶
　　　(淤之土不難刷開然下流不通将令刷歸何處耶/今臣若欲照廷臣先将𦂳要之處配量修築則必)¶
<pb:KR2k0042_WYG_050-13a>¶
　　(以急堵楊家荘決口為先務以其為漕艘必經/之地現在淤洩難行也殊不知清江浦以下三)¶
　　(百里久淤之河未經疏通即使楊家荘閉合龍/門不旋踵而他處又必告潰況清江浦以上至)¶
　　(楊家荘業已盡行淤淺如将下流河身及早挑/濬疏通然後竭力堵塞楊家荘決口則龍門閉)¶
　　(合之後河流入海有途一百七十里新淤可以/漸漸刷開故道可復漕運亦可無悞若不挑浚)¶
　　(下流而但議堵決則水至無歸不特徒費錢糧/徒勞民力此一百七十里新淤斷斷不能刷去)¶
　　(必且更於楊家荘以上徐邳睢靈地方另行潰/決決口移上一里則河身多淤一里将見東豫)¶
　　(二省頻告水災而駱馬湖以下勢必全無運道/矣此臣所以力請修治而斷斷不敢議緩也至)¶
　　(於南岸遥隄自白洋河宿遷縣境起上歴邳州/睢寧靈璧以至徐州共計程二百八十里其隄)¶
<pb:KR2k0042_WYG_050-13b>¶
　　(外淤灘甚有與隄頂相去僅尺許及竟與隄頂/平者乂有隄外久停積水一派汪洋毎遇大風)¶
　　(鼓浪将舊隄積漸撞撃莫不剝落坍殘僅存數/尺北岸遥隄自清河縣起上歴桃源宿遷邳州)¶
　　(睢寜以達徐州共計程四百里内清河至宿遷/一百六十里係漕船經行驛遞飛馳之地隄工)¶
　　(尚完及至駱馬湖而上凡見在之隄悉皆殘缺/不堪隄頂較之外灘不過髙四五六七尺不等)¶
　　(且必有積水浸隄甚至兩面皆水日受汕撃之/患者不得不併請急修雖駱馬湖以上非漕船)¶
　　(經行之地殊不知黄河上流有決則下流必淤必/故駱馬湖以下至清口一帶攸關運道之黄河)¶
　　(得駱馬湖以上無旁洩之事方能深通是以凡此/兩岸危險情形均當逐一修治也合而計之今日)¶
　　(治河之道疏下流幫隄岸堵決口皆屬至𦂳之工/誠緩一不可者也下流既疏殘隄既幫決口既堵)¶
<pb:KR2k0042_WYG_050-14a>¶
　　(則淮水可使徑直趨海然後并堵楊家莊決口急/挽黄流使之赴清口㑹淮則故道可復河道既可)¶
　　(復故而并將駱馬湖以上兩岸卑薄殘缺之處逐/一修治再行設兵㸔守之法庶幾可保乆逺而不)¶
　　(至於徒費錢糧徒勞民力也又題覆第一疏略臣/細察情形兩岸遙隄固屬必需而縷隄尤不可少)¶
　　(葢黄河流急則沙行流緩則沙墊而河身窄則流/急寛則流緩今莫妙於築隄以束水而以遙隄并)¶
　　(加築格隄用隄衝決使守隄人等盡力防䕶縷隄/設或大水異漲即有漫衝亦至遥隄格隄而止自)¶
　　(不至於奪河成缺守隄人等隨即將舊隄仍舊築/起為工亦易臣請將原估築遙隄之土六十方分)¶
　　(築遙縷二隄或隔五七里或隔十餘里又以所餘/之土再築格隄均令守隄人等逐年加幫務極髙)¶
　　(厚再查南岸白洋河以上至徐州北岸清河縣以/至徐州一帶隄工淺缺危險斷須急為併治至於)¶
<pb:KR2k0042_WYG_050-14b>¶
　　(治之之法臣籌維再四若徒加幫遙隄則既不/能束水而又無重門之障良非至穏之著亦於)¶
　　(近河去處加築縷隄并量築格隄以為外籓其/殘缺遙隄亦即一體加幫髙厚方稱萬全也)¶
　　按靳輔覆題八疏今節錄第一疏餘與原疏畧¶
　　同¶
　　是年創築雲梯關外束水隄一萬八千餘丈塞于¶
　　家岡武家墩髙家堰等處大決口十六處¶
　　十七年二月廷議總河靳輔覆題八疏啟奏第六¶
　　疏奉¶
<pb:KR2k0042_WYG_050-15a>¶
㫖河工著動用正項錢糧第八疏沿河地畆撥給兵丁及¶
　　　地主作幫丁一欵奉¶
㫖著再確議餘俱¶
俞允¶
命更定河工處分之例¶
命撤囬南北中河三分司部員其河道工程委該地方監¶
　司府佐貳管理¶
命設江南河兵八營凡五千八百六十名罷淮揚二府徐¶
<pb:KR2k0042_WYG_050-15b>¶
　州幷靈璧縣堤淺等夫¶
　　　三月塞山清安三縣黄河兩岸張家莊王家營邢¶
　　　家口二鋪口羅家口夏家口吕家口洪家口竇家¶
　　　口等處餘諸小口並塞之¶
　　　十一月部覆靳輔再陳經理第一疏未盡事宜奉¶
㫖河道闗係重大特簡靳輔專任一切修築事宜今該督¶
　以節省錢糧建立減水壩挑濬引水河具題爾部不即¶
　準行議令伊桑阿等㑹議乃故為耽延殊屬不合著照¶
<pb:KR2k0042_WYG_050-16a>¶
　該督所題行其撥動民夫之處著㑹同各該督撫定議¶
　具奏(附/)靳輔再陳第一疏未盡事宜疏略¶
(皇上不惜費數百萬金錢濟運而實欲兼保民也今徐州/命臣大修河道葢不專為)¶
　　　(以下雖在大修而上流漫衝以致宿徐等州蕭碭/虹靈睢宿等縣處處被災雖漫溢之處離河甚逺)¶
　　　(並不奪河阻運然大水驟至之際禾苗盡空秋成/失望若不倂為圖治則歲歲伏秋勢必淹沒必須)¶
　　　(設法治之庶可稍救此數州縣歲歲被災之苦臣/徃來相度反覆籌維黄河之水雖合千支萬派而)¶
　　　(來然怒漲之時亦皆逐寸加增兩岸之隄髙者不/過一丈低者僅有五六尺若河身之水止增三四)¶
　　　(尺猶可也其如河底勢髙毎毎驟長長與隄平即/便漫隄而過水過之處隄工隨被洗去立成缺口)¶
<pb:KR2k0042_WYG_050-16b>¶
　　　(於是隄外逐漸所積五六尺髙之水盡從決口奔/騰而下所過之地禾稼漂流室廬傾倒臣愚以為)¶
　　　(既知水之逐漸加增則當作一逐漸洩之之法惟/有建築減水壩之為得也查桃源縣地方向有减)¶
　　　(水壩四座臣親為勘量毎座止寛一丈七尺合四/座計之其洩水之地不及七丈以無窮之水而俱)¶
　　　(欲頼此七丈地面洩之自屬無益今臣擬築之減/水東西寛十二丈南北長十八丈六尺中立磯心)¶
　　　(六座兩旁俱用石牆土内宻釘排樁灌以漿灰上/鋪石版聨以鐡錠毎壩一座共成七洞毎洞各寛)¶
　　　(一丈八尺計其洩水之地共有十二丈六尺先於/碭山縣南岸建壩一座以減豫東二省驟來之水)¶
　　　(碭山壩内疏洩不及者隨於蕭縣南岸又建一壩/以減之更於徐州北岸大谷山去處幷州城對岸)¶
　　　(子房山去處連建二壩以減之至州城之下尚有/疏洩未盡者則於花山去處亦建一壩以減之如)¶
<pb:KR2k0042_WYG_050-17a>¶
　　(此則隨漲隨減隨減隨流河内之水既無湧積漫/隄之虞隄内之流亦無泛溢奔騰之害不特蕭碭)¶
　　(豐徐之田畆漸漸可耕而徐州以下邳睢靈璧新/舊河隄俱可不至於横決以上碭蕭徐三州縣地)¶
　　(方所建五壩内南岸二壩所減之水導歸睢河從/姬村永堌等湖而下使沙停湖内聴清水由洋河)¶
　　(復入黄河北岸州城迤上二壩所排之水排入微/山吕孟等湖而下亦使沙停湖内聴清水由韓莊)¶
　　(牐歸運河出駱馬湖復入黄河花山一壩所減之/水引令從新決大口内而下亦使沙停口内聴清)¶
　　(水由貓兒窩歸運河亦出駱馬湖復入黄河至宿/桃一帶則仍受全河之水自是怒漲非常於是亟)¶
　　(於宿遷北岸攔馬湖朱家堂溫州廟連建二壩以/減黄河與駱馬湖㑹合之水又於桃源北岸之古)¶
　　(城黄家觜二處亦建二壩以減黄河與白洋河㑹/河之水更於清河北岸西王家營張家莊二處安)¶
<pb:KR2k0042_WYG_050-17b>¶
　　(東北岸邢家莊一處連建三壩以減黄河與淮河/㑹合之水以上宿桃清安四縣所建八壩俱在北)¶
　　(岸其所减之水内宿遷三壩與古城一壩俱引入/楊家庄大決口内黄家觜壩引令歸黄家觜舊衝)¶
　　(口内西王家營張家莊二壩俱令歸張家莊大決/口内邢家莊一壩引令歸邢家莊舊決口内各各)¶
　　(排入倉基等湖使之東北由沭河海州之連潮二/河入海如此則毎歲五六七八月之間凡遇河流)¶
　　(暴漲宣洩有途加以人力修防之宻自不至於壅/積傷隄漫衝横決其餘夏初秋季水平之時與冬)¶
　　(夏等月水涸之候則皆仍復歸漕安流/趨海更免旁洩停沙淤髙河底之患)¶
　　是年剙築睢寧縣黄河南岸自衛工頭起至峯山¶
　　四牐縷隄一千三百四十五丈自峯山四牐起至¶
<pb:KR2k0042_WYG_050-18a>¶
　　武官營縷隄三千三百十一丈三尺河防雜說睢¶
　　寧縣黄河南岸舊遙隄卑矮而清水口一帯内係¶
　　窪區外有積水如黄河風浪搏擊最為危險歲修¶
　　之費不貲康熈十八年於峯山龍虎山上下創築¶
　　縷隄數千丈包清水口積水於隄内然後穵開舊¶
　　遙隄撤乾積水變成膏田數百頃睢民頼之今則¶
　　全河歸故新築縷隄尚屬卑矮當按水跡一律加¶
　　髙¶
<pb:KR2k0042_WYG_050-18b>¶
　　又剙築韓家莊月隄(長一千一/百一十丈)¶
　　剙築邳州黄河北岸自徐州界起至廟山縷隄(長/二)¶
　　(百二十三丈/内有舊格隄)¶
　　又創築自劉家寨起至劉家店縷隄(長三百/四十丈)¶
　　又剙築自豐山起經青陽山塘池羊山寺至董家¶
　　堂頭壩縷隄(長二千六百/五十一丈)¶
　　又修築自馬船幫起經宋家莊至五工頭縷隄(長/一)¶
　　(千一百九/十二丈)¶
<pb:KR2k0042_WYG_050-19a>¶
　　又剙築邳睢㕔署前撑隄(長九十/八丈)張鵬翮河防志¶
　　今居民鱗集已為街市¶
　　又修築自五工頭起經戚字堡至舊遙隄頭縷隄¶
　　(長八百四/十五丈)¶
　　又剙築自舊遙隄頭起至沈家堂縷隄(長九百/五丈)¶
　　又剙築自舊遙隄中間至羊山寺西遙隄(長五百/二十一)¶
　　(丈/)¶
　　又剙築自綿山起至拐山格隄(長二百一/十九丈)¶
<pb:KR2k0042_WYG_050-19b>¶
　　又剙築馬家山格隄(長一百九/十五丈)¶
　　剙築桃源縣黄河南岸自臨河隄起至烟墩舊險¶
　　工東頭縷隄(長七千二百/九丈六尺)¶
　　又剙建張家莊減水壩一座¶
　　剙建清和縣王家營減水壩一座清河縣志是年¶
　　總河靳輔自龍王廟起至四鋪溝山陽縣界接築¶
　　縷隄四千九百三十八丈縣前玉皇閣一帯地勢¶
　　當衝　題定樁埽要工五百餘丈歲加修繕又自¶
<pb:KR2k0042_WYG_050-20a>¶
　　　桃源縣東界至石人溝築縷隄一千八百六十三¶
　　　丈¶
　　　十八年二月¶
允總河靳輔請留漕米二十萬石濟河工¶
　　　是年創建宿遷縣之朱家堂溫州廟桃源縣之古¶
　　　城清河縣之王家營安東縣之茒良口減水壩共¶
　　　六座¶
　　　又築宿遷縣黄河南岸蔡家樓墩即廟月隄(長二/百九)¶
<pb:KR2k0042_WYG_050-20b>¶
　　　(十五/丈)老隄頭月隄(長四百二/十九丈)彭家堡月隄(長八百/七十五)¶
　　　(丈/)¶
　　　十九年築蕭縣黄河南岸東鎮口格隄(長八百六/十四丈)¶
　　　(隄北有大横隄南有/小横隄皆舊廢隄)河防雜說黄河南岸上自碭¶
　　　山縣毛城舖下至徐州城雖原有遙隄一道然近¶
　　　者離河五七里逺者離河二三十里其間地勢髙¶
　　　窪不等毎於伏秋異漲之時河水必從窪處出漕¶
　　　直灌隄根方其出漕之時挾沙而漫迨水落歸漕¶
<pb:KR2k0042_WYG_050-21a>¶
　　而沙留於岸是以近河灘地毎為淤墊較之二三¶
　　十里外原舊築隄之地竟髙五七尺或丈餘不等¶
　　故直灌隄根之水不一二日而水髙於隄少窪之¶
　　處漫溢成缺嵗嵗然也此水下注不特鳳徐淮屬州¶
　　縣漫淹而其水全歸洪澤湖撼擊髙家堰一有不¶
　　支則全淮東㵼黄躡其後而清口淤運河墊清水¶
　　潭等工皆不可保矣是徐州以上碭蕭黄河南岸¶
　　隄工雖與運道隔逺而實與運道相關甚切也康¶
<pb:KR2k0042_WYG_050-21b>¶
　　熙十九年於近河髙灘之上築縷隄長一萬八千餘丈固¶
　　可免十一州縣之水災但卑矮不足禦異漲更須幫築髙¶
　　厚務期堅實又於蕭縣東鎮店地方築格隄長八百餘丈有¶
　　此一隄雖遇異漲自有重門之障潰決之患永可免矣¶
　　築徐州黄河北岸自董家山經盧家山至邳州界¶
　　遙隄(長一千六百/六十四丈)¶
　　築邳州黄河北岸自沈家堂起至直河口宿遷縣¶
　　界縷隄(長二千四百五/十三丈九尺)¶
<pb:KR2k0042_WYG_050-22a>¶
　　築桃源縣黄河南岸臨河隄自宿遷縣界白洋河¶
　　鈔闗口起至舊縷隄(長一千四/十一丈)淮安府志是年夏¶
　　秋南北皆霪雨七十日黄淮並漲有滔天之勢然¶
　　衝齧之隄隨圮隨葺不致大患頼新築工堅之所¶
　　致云¶
　　二十年塞楊家庄決口¶
　　二十一年五月河決宿遷縣徐家灣塞之¶
　　六月河決宿遷縣蕭家渡¶
<pb:KR2k0042_WYG_050-22b>¶
　　是年大修兩河各隄工告竣淮安府志先是河流¶
　　一線業經挑引河疏通盡堵楊家莊借水刷沙但¶
　　引河淺窄雖有減水壩洩之而飽極漩搜勢如鼎¶
　　沸遇徐灣隄卑遂致漫決徐灣堵後又加怒刷引¶
　　河雖漸加寛深然既飽漩搜之際乗蕭渡土鬆又¶
　　決葢徐灣蕭渡皆逺年舊隄曩時夯築堅否無由¶
　　窮詰也是年兩河各隄工俱經築竣總河靳輔方¶
　　疏請大臣閱驗及蕭渡決後有候補布政司崔維¶
<pb:KR2k0042_WYG_050-23a>¶
　　　雅著河防二書進呈請盡變前法於是¶
上遣廷臣勘驗復¶
召靳輔入見諮詢兩河情形輔備悉條奏辨論維雅勦襲¶
　之謬¶
上韙輔議令卒功復¶
俞善後之請發帑金增築前工之稍卑者更將逺年舊隄¶
　　　盡為加築挑積淤數千丈增建猫兒窩欄馬河唐¶
　　　梗邵伯南減水壩以為萬全之計云¶
<pb:KR2k0042_WYG_050-23b>¶
　　　二十二年三月塞蕭家渡口兩河㑹歸故道總河¶
　　　靳輔以聞並陳險汛日漸增加奉¶
㫖據奏蕭家渡決口堵塞黄河大溜直下七里溝等處逐¶
　漸坍塌險工甚闗係𦂳要應速行修築務令隄岸堅固¶
　不致再有衝決所需銀兩著該督將就近見在錢糧先¶
　行動用後以河銀補項¶
　　　六月靳輔請修上流隄岸奉¶
㫖俞允¶
<pb:KR2k0042_WYG_050-24a>¶
　　十月從靳輔請添設河員增江南營河兵六百名¶
　　是年修築睢寧縣黄河南岸自戴家樓至韓家莊¶
　　縷隄(長二千八/十二丈)¶
　　二十三年七月徐州黄河漲溢靳輔治河書九月¶
　　二十七日題奏今歲黄漲數倍去年徐州迤上自¶
　　七月二十二日即與去年大漲水跡相平又疊長¶
　　無消隨放減水石壩暫為分疏而南岸十八里屯¶
　　北岸李道華樓髙地無隄之處亦復漫灘過水又¶
<pb:KR2k0042_WYG_050-24b>¶
　　將碭山北岸王家堂隄工漫缺三十餘丈約畧上¶
　　流洩去之水不下十分之二而徐城水勢復增長¶
　　不止直至九月初六日方始消落城社幸免潰衝¶
　　至徐州以下三山頭房村幷靈璧縣張寒來等各¶
　　堡原屬窪區八月二十日夜大雨颶風將來字堡¶
　　漫缺隄工四十餘丈而徐州北岸長樊大隄歲修¶
　　險工又因水溜至急衝去埽工兩段幸有月隄未¶
　　斷獲免套河阻運至宿桃山清安五縣黄河頼攔¶
<pb:KR2k0042_WYG_050-25a>¶
　　　馬河減水壩分洩兩岸隄工俱無漫缺唯安東北¶
　　　岸二舖原非修防之處塌缷隄工六十餘丈幸有¶
　　　月隄不至為患¶
聖祖仁皇帝南巡閱視河工¶
御製祭文　命學士孫在豐致祭河神靳輔治河書十月¶
　　　迎¶
駕於紅花埠¶
上問今年河道如何比前深通否長樊大壩却如何了囬¶
<pb:KR2k0042_WYG_050-25b>¶
　　　奏河道比前更深通但今年水大異常將長樊大¶
　　　壩衝去幾埽幸有月隄今已下埽保䕶住矣¶
上問河道既已深通果然可以保得無虞否囬奏如今全¶
　　　在多備料物修防險工為主險工無失即可永逺¶
　　　無虞¶
又問當日舊黄河在何處從何路入海幾時潰決衝斷運¶
　　　河奏前代黄河原從大名府徳州海豐利津等縣¶
　　　入海順治初河決河南荆隆口黄河由張秋南北¶
<pb:KR2k0042_WYG_050-26a>¶
　　　運河兩分幷由山東鹽河入海是晩¶
上駐蹕紅花埠侍衛傳¶
㫖云朕為河道憂心異常有許多言要問爾少頃奉¶
諭傳進¶
上問前崔維雅奏各減水壩不當建依爾見識還是當建¶
　不當建囬奏這減水壩是必要的若無此各壩河道斷¶
　　　難成功¶
又問爾有博通古今的人否囬奏通曉政事有一人姓陳名¶
<pb:KR2k0042_WYG_050-26b>¶
　　　潢浙江杭州人十八日¶
御製祭文　命學士孫在豐致祭河神訖¶
駕臨攔馬河¶
上問靳輔這攔馬河減壩的水減往何處去囬奏這水從¶
　　　東湖由沭陽海州一帶入海¶
又問此處離北運口多少路囬奏十五里是晩¶
駐蹕宿遷十九日¶
駕自宿遷起行一路見栽栁繁茂云這栁栽得甚好將來¶
<pb:KR2k0042_WYG_050-27a>¶
　不愁缺栁矣隨¶
問云水面比隄裏平地是那邊髙俟水涸可打量明白再¶
　行具題囬奏云必須俟冬底水涸時從徐州一路逐處¶
　　　打量方得明白¶
上至蕭家渡¶
問吏部尚書伊桑阿云目今河道比爾當初來看時何如¶
　　　囬奏比先漸漸治成本日¶
駕至桃源¶
<pb:KR2k0042_WYG_050-27b>¶
駐蹕二十日¶
駕將至清河縣¶
望見清口¶
問云此是清口否囬奏是¶
上云我為河道闗係國計民生刻刻在念將爾進的河圖¶
　日日展看情形都看熟了十一月¶
上囬鑾至天妃牐¶
上諭靳輔云今年黄水倒灌運河不可為訓爾必須酌一¶
<pb:KR2k0042_WYG_050-28a>¶
　至妥之䇿使之永不倒灌方好囬奏臣再三籌畫别無¶
　　　他䇿惟有分黄助淮一法今年黄水倒灌因黄强¶
　　　淮弱所致臣欲於徐睢黄河南岸再造減水壩幾¶
　　　座如遇黄淮並强之時啓黄河北岸減水壩開洩¶
　　　若黄强淮弱則南北兩岸減壩並啓以北壩洩黄¶
　　　以南壩引黄助淮敵黄如此防法可無倒灌之虞¶
上云此法甚好再細斟酌作速具題¶
　　　是年修築碭山縣黄河南岸自虞城界經毛城鋪¶
<pb:KR2k0042_WYG_050-28b>¶
　　　石牐至蕭縣界縷隄(長一萬四千四/百十六丈八尺)¶
　　　修築蕭縣黄河南岸自碭山界至徐州界縷隄(長/一)¶
　　　(萬一千六百/八十九丈)¶
　　　修築徐州黄河南岸自蕭縣界經王家山郭家觜¶
　　　上壩頭三山頭至靈璧縣界縷隄(長一萬六千一/百六十八丈六)¶
　　　(尺/)¶
　　　又修築黄河北岸自呉家寨至李道華家樓縷隄¶
　　　(長一萬二千一/百九十三丈)按李道華家樓以下無隄之處凡¶
<pb:KR2k0042_WYG_050-29a>¶
　　　九十里葢因黄河上流寛濶而徐城以下窄狹一¶
　　　遇大漲即難容受故從來不議築隄使漫溢之水¶
　　　從岡頭湖荆山口轉入運河¶
　　　修築靈璧縣黄河南岸自徐州界至睢寧縣界衛¶
　　　工頭縷隄(長三千九百/四十八丈)又建王家山天然石牐一¶
　　　座蘇家山石牐一座條築十八里屯天然石牐東¶
　　　西各一座張鵬翮河防志王家山天然石牐建以¶
　　　洩黄漲自三十九年至今河底漸深水不過牐¶
<pb:KR2k0042_WYG_050-29b>¶
　　　又建楊横莊挑水壩一座大谷山石壩一座¶
　　　修築睢寧縣黄河南岸自武官營經余家堂至戴¶
　　　家樓縷隄(長四千三百/二十三丈)自韓家莊至古隄頭宿遷¶
　　　縣界縷隄(長六千一百四/十一丈五尺)¶
　　　二十四年二月廷議覆靳輔善後事宜疏奉¶
㫖這建造減水牐壩若俟該督撫等㑹議具題必致遲悞¶
　靳輔前曾奏稱建造此等牐壩將無用滚水壩舊石可¶
　用等語這事情著差前經看閱河道諳練河工司官一¶
<pb:KR2k0042_WYG_050-30a>¶
　員速往與靳輔詳議若建壩分水不致多損民田著即¶
　一面興工一面具題倘水無歸路多致淹沒著㑹同該¶
　地方督撫等官確議具奏即中党愛與督撫等㑹議應¶
　　　速行建造廷議照覆¶
允行(附/)靳輔善後事宜疏略(徐州以上直至河南滎澤縣/之西河道俱寛數百丈若遇)¶
　　　(伏秋異漲漫灘而上直抵兩岸隄工其寛不下數/十里迨至徐州北岸係山觜南岸係州城中央河)¶
　　　(道俱寛六十八丈將千支萬派浩浩無涯之水𦂳/𦂳束住不能暢流既艱於下達則自難免於上湧)¶
　　　(是以徐州迤上南岸之漫溢歲歲見告臣先於黄/河南岸碭山縣毛城舖創建減水石壩一座葢擬)¶
<pb:KR2k0042_WYG_050-30b>¶
　　　(分洩徐城迤上之異漲也乃今年河流異漲兩壩/不足宣洩復於李道華樓十八里屯等髙阜無隄)¶
　　　(之處漫灘而行且將王家堂隄工漫缺此徐城以/上之情形也今臣細酌善後之計在黄河南岸必)¶
　　　(須於毛城鋪減水壩之上再添減水深底石牐一/座不獨分洩異漲而石牐之水先至壩後可免建)¶
　　　(瓴傷壩之虞乂於徐州王家山十八里屯二處就/山根開鑿減水深底石牐三座更於徐州北岸太)¶
　　　(谷山等處添鑿減水深底石牐二座統計徐城以/上其添減水石牐六座平常則閉牐束流異漲則)¶
　　　(啓牐分洩則徐城自免潰衝而徐城以上各隄俱/可保固矣又河流自徐城下行一百餘里至睢寧)¶
　　　(縣鯉魚山地方北岸係鯉魚山南岸一帶為峯山/龍虎山兩山相峙夾黄河於中央河面僅寛百丈)¶
　　　(而河底乃係山脚衝刷不深河流到此又為一束/以致今年有來字堡之漫缺也臣擬於南岸峯山)¶
<pb:KR2k0042_WYG_050-31a>¶
　　(龍虎山之旁開鑿天然減水深底石牐四座以為/隨機分洩之計又南岸各牐壩減水之下必由歸)¶
　　(仁隄經過目今止有五堡減壩一座幷便民牐一/座不足分洩應於五堡附近添建深底石牐一座)¶
　　(減水大石牐一座並將便民牐再行改深五六尺/以資分洩庶可無虞又攔馬河先後共建減水壩)¶
　　(六座今必須再添建深底石牐一座使河流由牐/先進積水以養壩尾俾免傷壩之虞又南岸各牐)¶
　　(壩既建之後不特可以殺黄河怒漲之勢而淮流/微弱之時又可藉以分引黄河之水由歸仁隄下)¶
　　(注洪澤湖使助淮流然洪澤湖周圍數百餘里所/引上流分黄之水一時不能灌滿仍難免黄水倒)¶
　　(灌運河之患今必須再於清河縣西建䨇金門大/石牐一座幷於牐下挑引河萬餘丈如遇黄河十)¶
　　(分異漲則立啓此牐由引河分洩歸海則黄淮㑹/河之處又可減黄水一二尺有裨運道最為喫𦂳)¶
<pb:KR2k0042_WYG_050-31b>¶
　　(至於清河縣運口添設石牐一座更屬保運濟漕/至要之工亦應於運口牐之上乗時速建者也)¶
　　又題覆張鴻烈條奏疏略(治河之法不在挑河而/在築隄若止議挑而不)¶
　　(髙築堅隄則水至無束散漫田間不特仍前淹地/而所挑之河不乆淤成平陸是徒勞民傷財而無)¶
　　(濟於民生定國計惟竟以築隄為主量築隄需土/之多寡以  挑河穵土之寛深俾隄成而河亦成)¶
　　(則水不旁洩或徑直趨海或就近趨湖由/湖歸河由河入海庶為永逺利民之舉)¶
　　是年修築靈璧縣黄河南岸自徐州界撐隄起至¶
　　龍虎山臨河子隄(長二千六百八十四丈内接徐/州子隄長七百七十四丈係民)¶
　　(築/)按徐靈交界處縷隄與子隄不同縷隄在謝家¶
<pb:KR2k0042_WYG_050-32a>¶
　　樓之西子隄在黑家口之西¶
　　建睢寧縣黄河南岸自龍虎山至峯山天然減水¶
　　深底石牐共四座按建四牐以洩異漲之水流入¶
　　孟山等湖又剙築武官營子隄(長七百/四丈)修築武官¶
　　營大月隄(長三千一百/三十四丈)張鵬翮河防志康熙三十¶
　　年間武官營險極曾於月隄之中又築重堰未竣¶
　　而北岸沙灘開穵引河告成河流北徙其工遂輟¶
　　又剙築朱家樓前格隄(長五百三/十五丈)¶
<pb:KR2k0042_WYG_050-32b>¶
　　二十五年修築徐州黄河北岸狼矢溝月隄(長八/百丈)¶
　　閉塞桃源縣徐昇石壩一座¶
　　二十六年幫築宿遷縣楊家莊舊決口戧隄(長七/十八)¶
　　(丈/)¶
　　二十七年建築桃源縣黄河北岸新莊口排樁工¶
　　(長一百/四十丈)¶
　　二十八年築山陽縣黄河南岸柴市雞觜壩一座¶
　　二十九年建砌清河縣天妃壩石工(長三百四/十七丈)¶
<pb:KR2k0042_WYG_050-33a>¶
　　　三十年九月十九日大學士伊桑阿等奉¶
上諭河道闗係甚屬𦂳要今河道情形如何之處須差大¶
　臣前往勘閱應差大臣著列名具奏二十四日奉¶
㫖看閱河道著博濟李光地徐廷璽去¶
　　　三十一年工部議覆户部侍即博濟等疏請行令¶
　　　河臣靳輔修防險工八處奉¶
俞㫖行(附/)工部覆奏略(臣等議得博濟等疏稱黄河南岸/自徐州以上毛城舖起至海口止)¶
　　　(北岸自大谷山起至雲梯闗六套止所有減水牐/壩現無衝損黄河流刷深寛數年以來黄水並未)¶
<pb:KR2k0042_WYG_050-33b>¶
　　　(出岸海口迅流無阻其黄河南岸楊横莊險工隄/内地勢甚窪且無月隄見今所下之埽亦屬單薄)¶
　　　(烟墩險工水勢湍溜而埽根之水甚深所下之埽/單薄馬邏險工水勢湍溜又無月隄北岸朱家莊)¶
　　　(險工逼近皁河運道所下之埽亦屬單薄安東縣/便益門南東門二險工逼近城垣以上六處俱屬)¶
　　　(危險應令河臣修造月隄培埽修築/其餘險工亦應令河臣預為修防)¶
　　　十月從總河靳輔請¶
命吏部尚書熊賜履往鳳淮揚三府徐州㑹同督撫清查¶
　開河築隄建造牐壩栽栁田畝盡豁錢糧幷兩河歸故¶
　中河告成後淤成熟地應陞科田糧¶
<pb:KR2k0042_WYG_050-34a>¶
　　　是年修築徐州黄河南岸楊横莊月隄(長三千四/百三十六)¶
　　　(丈/)¶
　　　增設清河縣黄河南岸天妃壩石工雞觜壩一座¶
　　　(長十/丈)¶
　　　靳輔治河書一大興經理凡大工之興必先審其¶
　　　全勢全勢既審則必以全力為之康熙十六年以¶
　　　前淮潰於東黄決於北運涸於中而淮南海口且¶
　　　滄桑互易若不將兩河上下之全勢統行規畫源¶
<pb:KR2k0042_WYG_050-34b>¶
　　　流並治疏塞俱施而但為補苴旦夕之謀勢必潰¶
　　　敗決裂而不可收拾臣經理河工八疏請帑至數¶
　　　百萬計我¶
皇上睿謀獨斷悉准施行此兩河之得以復故也　一挑¶
　　　濬引河塞決之方必先殺其勢平其怒而後人力¶
　　　得施焉則莫如引河之善也引河之用有三一曰¶
　　　分流以緩衝也河一决則全流盡趨決口奔騰激¶
　　　蕩樁埽無所施應於對岸上流别開一河以引之¶
<pb:KR2k0042_WYG_050-35a>¶
　　則決口緩矣一曰預浚以迎溜也河身既淤為平¶
　　陸即異日黄流歸故必漲溢而他潰故必預開一¶
　　渠以迎之務使水至歸渠遂其湍迅之勢則刷沙¶
　　有力而後無旁出之虞一曰挽險以保隄也河性¶
　　猛烈方其順流而下也則藉其猛以刷沙當其横¶
　　突而至也則恣其烈以崩岸故當其倐忽激射之¶
　　時宜酌左右之間急開一渠以挽所衝之溜頭引¶
　　入中流以奪其勢而後危隄可保故曰其用有三¶
<pb:KR2k0042_WYG_050-35b>¶
　　也至於度土地髙卑之數以定挑穵之淺深驗土¶
　　性淤鬆之殊以酌渠路之去取又在任事者之盡¶
　　心焉　一開闢海口雲梯闗乃黄淮二瀆所由以¶
　　入海者也海口之髙皆因闗外原屬坪厰漫灘以故¶
　　出闗之水亦隨地散淌散淌則無力無力則沙停¶
　　耳禹貢紀河之入海曰同為逆河入於海夫河也¶
　　而曷以逆名海湧而上河往而下兩相敵而後入¶
　　故逆也禹既播之為九又曷為而同之不同則力¶
<pb:KR2k0042_WYG_050-36a>¶
　　不一力不一則不能逆海而入也禹貢聖人之書¶
　　其言不可易也潘季馴曰海無可浚之理惟有導¶
　　河以歸之海然河非可以人力導惟有繕治隄防¶
　　俾無旁溢則水由地中沙隨水去也今日之雲梯¶
　　闗外即今日之逆河而不隄以求其同不同以求¶
　　其入海得乎爰是清口以下至雲梯闗三百餘里¶
　　挑引河以導其流於闗外兩岸築隄一萬八千餘¶
　　丈凡出闗散淌之水咸逼束於中涓滴不得外溢¶
<pb:KR2k0042_WYG_050-36b>¶
　　衝沙有力海口不浚而盡闢矣　一塞決先後河¶
　　水奔溢之時決口或大或小議塞者先大而後小¶
　　不知理有不然者葢大口難塞非踰旬累月不能¶
　　竣迨大口工竣小口又復汕刷而成大是所塞之¶
　　工處處皆大口矣大口既已寛濶至於成河止矣¶
　　急將諸小口盡行堵塞而後以全力施之大者¶
　　一量水減洩至柔莫如水然茍不得其平雖天下¶
　　之至剛者不能禦平水之法奈何曰量入為出而¶
<pb:KR2k0042_WYG_050-37a>¶
　　已上流河身至寛至深下流不敵其半勢必潰決¶
　　而河靣窄狹之處或城鎮山岡不可開闢則上下¶
　　相度地形多建滚水牐壩及&KR1713;洞放入通水之溝¶
　　渠以測土方之法移而測水務使所洩之水適稱¶
　　所溢之數則其怒平矣至其下或復寛濶如故又¶
　　恐其力弱而流緩流緩而沙停則仍引上流所洩¶
　　之水歸之正河以一其力如是則雖以洪河之浩¶
　　瀚而盈虚消長之權操之自我　一防守險工防¶
<pb:KR2k0042_WYG_050-37b>¶
　　河之要惟有守險工而已江南自徐邳而下大抵¶
　　皆城郭村鎮不得不畫地戒嚴守險之方有三一¶
　　曰埽二曰逼水壩三曰引河三者之用各有其宜¶
　　當風抵溜其埽必栁七而草三何也栁多則重而¶
　　入底然無草則又疎而漏故必骨以栁而肉以草¶
　　也禦氷凌之埽必丁頭而毋横何也氷堅鋒利横¶
　　下埽則小擦而糜大磕必折也然埽灣之處則丁¶
　　頭埽又兜溜而易衝必用順埽魚鱗櫛比而下之¶
<pb:KR2k0042_WYG_050-38a>¶
　　然後可以攩溜而固隄至十分危急搜根刷底上¶
　　隄而下坐埽不能禦則急於上流築逼水壩囬其¶
　　溜而注之對岸或一二三道若止一道恐河流悍¶
　　烈壩一摧而隄即不可救也若開引河其費甚鉅¶
　　必酌地形而為之若正河之身迤而曲如弓之背¶
　　引河之身徑而直如弓之弦則河流必自舍弓背¶
　　而趨弓弦險可立平若曲折逺近不甚相懸河雖¶
　　開無益也　一運載土方運土初以人力有限以¶
<pb:KR2k0042_WYG_050-38b>¶
　　驢代之然莫若車運之便夫驢之力雖勝於人然¶
　　芻秣之費喂養之勞倒斃之患合而較之殆不得¶
　　當矣車之製當用獨輪小車葢挑工之處大抵原¶
　　隰髙低溝坑斷續䨇輪則不行且小則徃來㨗而¶
　　不滯也一車所載可得土二百斤一車可抵三夫¶
　　之運　一土方則例土以方一丈髙一尺為一方¶
　　然有上方下方之别有專挑兼築之分至挑河又¶
　　有起土淺深之不同築隄亦有運土主客之不同¶
<pb:KR2k0042_WYG_050-39a>¶
　　其土方工直更有人力强弱之不同焉主土者就¶
　　近挑穵之土以所築之隄為準者也離隄十五丈¶
　　外取土挑至隄基之上用大石夯硪之或以七寸¶
　　為一層夯至五寸或以一尺為一層夯至七寸然¶
　　後再上一層上夯如前法毎隄髙一丈兩面坦坡¶
　　應築寛六尺再加隄身二丈則頂寛二丈底當寛¶
　　八丈髙一丈用勾股法科之毎丈計築成上方土¶
　　五十方毎方一錢五分應給銀七兩五錢也客土¶
<pb:KR2k0042_WYG_050-39b>¶
　　者迤逺挑運之土以所起之土為準者也髙寳定¶
　　例以五十大籮為一方每籮約重二百餘斤毎方¶
　　約重一萬斤連搬運上船工銀六分運至工所又¶
　　工銀八分由船而運至隄上又工銀五分專挑者¶
　　止挑去河身之土而不係築隄者也兼築者即用¶
　　挑河之土以築防河之隄也上方下方者以築成¶
　　隄工之實土為上方土塘所取之鬆土為下方也¶
　　然一隄之中亦自有上方下方之别如築隄一丈¶
<pb:KR2k0042_WYG_050-40a>¶
　　則以平地起至五尺為下方自六尺至一丈為上¶
　　方　一南岸遙隄一工其利有四黄患不測作重¶
　　門之障一也束散漫之水匯湖入黄沮洳涸而為¶
　　沃壤二也引黄入淤歲乆加髙即岸成隄不煩再¶
　　築三也挑工築隄即開成小河一道伏秋保險運¶
　　料便易四也統計此隄約長八九萬丈自房村至¶
　　峯山有子縷二隄今應將子隄為縷隄而以縷隄¶
　　為遙隄自峯山至宿遷便民牐舊有遙越隄皆須¶
<pb:KR2k0042_WYG_050-40b>¶
　　量為加修至呉城亦有見在之隄不煩另築然此¶
　　隄所束者徐州以下之水而蕭碭以上隔於山岡¶
　　尚未有所束也再於毛城舖起築隄至王家山以¶
　　束徐州以西碭山以東幷十八里屯二牐之水使¶
　　悉由鹽河歸睢溪口入靈芝等湖厯歸仁隄以匯¶
　　於洪澤則自碭山以及清河縣境七百里别無霪¶
　　潦之虞　一黄河三砂河流順軌以來河底日深¶
　　然尚有礓砂三處為河之梗三砂之口曹家窰砂¶
<pb:KR2k0042_WYG_050-41a>¶
　　最巨横亘一二百丈毎冬春水落時去水面不過¶
　　一二尺河流迅疾一遇限砂則廽瀾旋洑從底而¶
　　起舟行甚險計惟於南岸伏砂斷絶之處另開越¶
　　河里許引河流使之避砂而行但所開之河不過¶
　　深一丈寛五六丈聴河流自行汕刷當於春初河¶
　　防少暇時調河兵挑浚不煩募役　一黄淮交濟¶
　　黄淮二瀆地也然黄强之時多淮强之時少惟即¶
　　以黄濟淮使强者不獨强則二瀆交得其平而㑹¶
<pb:KR2k0042_WYG_050-41b>¶
　　同之勢成此減水各牐壩之最為得也黄河莫窄¶
　　於徐州其至寛者莫能過百丈一遇伏秋水漲衝¶
　　突他潰淮水北出清口毎患為黄流所抵淮少弱¶
　　即不免乗虚内注思善後利運之圖唯有殺黄以¶
　　濟淮而殺黄濟淮之䇿無如牐壩善建置牐壩之¶
　　地又無如徐州上下善乃經營相度於黄河南岸¶
　　碭山毛城舖徐州王家山十八里屯睢寧峯山龍¶
　　虎山等處為減水牐壩共九座其因山根岡址鑿¶
<pb:KR2k0042_WYG_050-42a>¶
　　　為天然牐者居其七既以殺黄且使所過之水各¶
　　　隨地勢由睢溪口靈芝孟山等湖以入洪澤而助¶
　　　淮如遇淮漲而黄消則淮自足以敵黄而牐壩亦¶
　　　無可過之水如遇淮消而黄漲則九牐壩所過之¶
　　　水分流而幷至即借黄助淮以禦黄而淮之消者¶
　　　亦漲倘更遇黄淮俱漲則彼此之勢畧等有中河¶
　　　以洩黄周橋六壩以洩淮亦不至偏强為害矣又¶
　　　以天然之岡址鑿天然之牐座雖驚濤動地終不¶
<pb:KR2k0042_WYG_050-42b>¶
　　　能迸山根而敗之真千載之利¶
　　　三十二年閉塞桃源縣崔鎮支河三義石壩三座¶
　　　三十三年六月二十日¶
上諭内閣問往湖灘河朔送船官員言今年黄河之水較¶
　毎年甚大上流之地水勢既盛至江南地方則黄河隄¶
　岸可危皆未可知也遣員外即綽奇靳治豫馳驛往于¶
　成龍處今年水勢何如有無衝決詳悉詢問還奏¶
　　　是年建徐州黄河南岸毛城鋪小石牐一座大石¶
<pb:KR2k0042_WYG_050-43a>¶
　　　壩一座張鵬翮河防志伏秋黄漲由此漫出小神¶
　　　湖康熙三十九四十年河身漸深水不過牐惟四¶
　　　十一年異漲之水出牐¶
　　　三十四年八月¶
命永停遣員察勘河工¶
　¶
　¶
　¶
<pb:KR2k0042_WYG_050-43b>¶
　¶
　¶
　¶
　¶
　¶
　¶
　¶
　　江南通志卷五十一¶
