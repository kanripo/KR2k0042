# -*- mode: mandoku-view; -*-
#+TITLE: 江南通志
#+DATE: 2015-08-24 22:41:06.334560
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷四
<pb:KR2k0042_WYG_004-1a>¶
欽定四庫全書¶
　江南通志卷四¶
　輿地志¶
　　建置沿革總表¶
　　江南之地包絡江淮控引河海實兼禹貢三州之¶
　　域自淮以南東薄於海所謂淮海揚州江南最居¶
　　要地淮以北則徐州之南土而西北兼得豫州東¶
　　南之境其幅員為大自周官職方辨九州之地首¶
<pb:KR2k0042_WYG_004-1b>¶
　　列揚州葢財賦所出其於藩服為重自塗山氏之¶
　　國禹會諸侯於此春秋戰國之際吳楚最為彊盛¶
　　而商書作咸乂之臣孔門居四科之賢實産江南¶
　　而表著於六經其於風氣之開闢為先故其地自¶
　　書傳以來有可考者左傳吳城邗溝以通江淮葢¶
　　北屬之沂東屬之濟以與晉會於黄池而西取楚¶
　　之鍾離居巢六灊於是三江五湖淮海之瀕盡為¶
　　吳國其後入於越并兼於楚然至今獨稱吳地云¶
<pb:KR2k0042_WYG_004-2a>¶
　　秦懲戰國始置郡邑分天下為四十郡江南得鄣¶
　　郡泗水會稽九江潁川碭郡凡六郡之域其見於¶
　　班史者又有東陽郡吳郡郯郡宋劉攽以為皆非¶
　　秦郡王應麟以為楚漢之際所置者是也漢以秦¶
　　郡遼闊更開置郡國高帝置東海郡改泗水為沛¶
　　碭為梁國又立荆楚淮揚江都諸國武帝改鄣為¶
　　丹陽又分置廬江臨淮廣陵汝南諸郡元封五年¶
　　分天下為十三部部置刺史而揚徐豫兗四州仍¶
<pb:KR2k0042_WYG_004-2b>¶
　　用禹貢舊名然廣陵屬徐山陽屬兗非有夏之疆¶
　　索矣後漢明帝改臨淮為下邳章帝改楚國為彭¶
　　城郡順帝分會稽郡自浙江以西為吳郡其餘並¶
　　仍前漢而所綂城邑互有更易焉三國魏十二州¶
　　有豫青徐揚其增置郡二十一有譙郡安豐而所¶
　　省郡七一為廬江吳五州有揚州其增置郡二十¶
　　一有新都吳興而自合肥以北至夀陽悉屬於魏¶
　　皖城牛渚濡須並為吳重鎮葢江淮之間魏吳邉¶
<pb:KR2k0042_WYG_004-3a>¶
　　境矣晉武帝平吳以天下為十九州而宣城臨淮¶
　　毘陵諸郡或增或復厥後甚多江左因遺民南渡¶
　　僑置牧司非其舊地又名號數易境土屢分不足¶
　　深考宋世又多從土斷於是京口有南徐之名廣¶
　　陵得南兗之號豫州立於江西青冀治於東海南¶
　　齊州郡畧從宋舊所謂京輦神臯望實隆重撫綏¶
　　遐荒扞禦疆埸者葢亦僅見爾梁武帝奄有舊吳¶
　　克復淮浦其間郡縣每有析置陳氏威力不出於¶
<pb:KR2k0042_WYG_004-3b>¶
　　荆揚而江南州郡彌繁二代地志史氏闕焉北朝¶
　　魏收淮北齊拓淮南洎周南清江甸至東夏削平¶
　　之歲承高氏併省郡邑之後益多裁減隋開皇三¶
　　年遂廢諸郡尋以户口滋多置州領縣大業之初¶
　　更併省諸州尋即改州為郡隋氏州郡之名唐宋¶
　　以來大半相㳂不改而禹貢九州之名漢晉所以¶
　　統郡國者遂與州郡並列如廣陵郡為揚州彭城¶
　　郡為徐州是也唐太宗始以山河形便剏分十道¶
<pb:KR2k0042_WYG_004-4a>¶
　　曰江南道昇潤常蘇宣歙池諸州在焉曰淮南道¶
　　揚楚滁和夀廬舒諸州在焉曰河南道徐泗濠宿¶
　　海亳潁諸州在焉開元二十一年又分江南道為¶
　　東西而每道置採訪使如漢刺史之職其州郡則¶
　　高祖為州明皇為郡肅宗復為州犂然有可統紀¶
　　斯疆理之善者也五代職方出於攘竊之餘山川¶
　　既隔風氣不通曷足究悉宋太祖平江南太宗朝¶
　　吳越因唐十道分為十五路天聖析為十八元豐¶
<pb:KR2k0042_WYG_004-4b>¶
　　又析為二十三於是有江南東西路淮南東西路¶
　　而其州郡頗沿唐制然仍南唐置者為泰州仍後¶
　　周置者為通州改南唐雄逺軍置者為太平州又¶
　　增安東真州又置高郵廣德無為淮陽諸軍宋一¶
　　統之世與東晉南北朝迥異乃於兩漢六七郡之¶
　　地建州設軍倍於隋唐良由編户孶殖墾藝寖廣¶
　　政事條目日以益繁因時立制其勢然歟周隋之¶
　　際有總管府唐有大都督府如漢晉刺史治所宋¶
<pb:KR2k0042_WYG_004-5a>¶
　　人每以龍潛舊邸升州為府如江南之安慶寧國¶
　　後代遂以府名州郡亦自宋制云至宋南渡後以¶
　　東南形勢所在立行都於建康而淮北之地並入¶
　　於金金有單夀亳潁宿泗海徐邳等州葢縣有改¶
　　𨽻而州罕易置焉元有天下立中書省一行中書¶
　　省十有一以統諸路府州其在今江南者江浙行¶
　　省為路九集慶太平池州廣德寧國徽州平江常¶
　　州鎮江府一松江州一江陰河南江北行省為路¶
<pb:KR2k0042_WYG_004-5b>¶
　　五廬州安豐安慶揚州淮安府一高郵又有汝寧¶
　　府之潁州歸德府之徐宿邳亳四州又有中書省¶
　　濟寧路濟州之沛縣其府州之制並因於宋而路¶
　　與府州等自元始也明初改元集慶路為應天府¶
　　建都府治悉改路為府改平江路為蘇州府而以¶
　　汝寧歸德之潁宿邳亳四州分𨽻鳯陽淮安以歸¶
　　德之徐州𨽻京師凡府十三州四皆直𨽻焉永樂¶
　　後為南京府州訖無增省𢎞治中增置屬州一太¶
<pb:KR2k0042_WYG_004-6a>¶
　　倉後增縣四高淳青浦靖江霍山宋世領州縣者¶
　　或府或州或軍元兼置路明専設府州較畫一矣¶
皇清順治二年平定江南改置江南承宣布政使司駐¶
　　省城十八年為左布政使領安慶徽州寧國池州¶
　　太平廬州鳯陽淮安揚州九府徐滁和廣德四州¶
　　分置右布政使駐蘇州領江寧蘇州松江常州鎮¶
　　江五府康熈五年右布政使增領揚州淮安二府¶
　　及徐州六年定為江蘇安徽二布政使司領府州¶
<pb:KR2k0042_WYG_004-6b>¶
　　如故松江府增置縣一婁縣揚州府通州省縣一¶
　　海門雍正二年督臣查弼納量地制宜一疏請改¶
　　鳯陽府之潁亳泗三州蘇州府之太倉州淮安府¶
　　之邳海二州揚州府之通州廬州府之六安州並¶
　　為直𨽻州以蘇州松江常州府之十一縣最稱繁¶
　　劇悉分為二縣分太倉州置鎮洋縣分婁縣金山¶
　　衛地置金山縣八年署督臣史貽直請改江寧府¶
　　之溧陽縣屬鎮江府九年署督臣尹繼善請以淮¶
<pb:KR2k0042_WYG_004-7a>¶
　　　安府之山陽揚州府之江都並分為二縣十年復¶
　　　請改徐州為徐州府增置附郭一縣以直𨽻邳州¶
　　　改𨽻府為屬州與睢寧宿遷二縣均歸府轄鳯陽¶
　　　府屬之夀州分置一縣十三年安徽巡撫王紘請¶
　　　改潁州為潁州府增置附郭一縣以直𨽻亳州改¶
　　　𨽻府為屬州與䝉城太和二縣均歸潁轄俱奉¶
㫖允行今江南省江蘇布政使司領江蘇八府直𨽻三州¶
　　　安徽布政使司領安徽八府直𨽻五州竊惟江南為¶
<pb:KR2k0042_WYG_004-7b>¶
　　國家東南屏翰遭際¶
　聖朝游泳德化¶
世祖章皇帝統一寰宇綏靖淮海¶
聖祖仁皇帝深仁厚澤浹髓淪肌生息長養六十一年¶
世宗憲皇帝至聖至明仁育義正豁免浮糧興修水利蠲¶
　　　賑緩徵德施汪濊體國經野斟酌變通分畫改𨽻¶
　　　隨宜盡善一十三年中民生日厚風俗益醇今¶
　皇上以聖繼聖紹揚前休御極以來浩蕩洪恩於江南¶
<pb:KR2k0042_WYG_004-8a>¶
　　霑被尤渥從此耕鑿之利普文明之化成土宇昄¶
　　章永水太平自虞夏迄今為江南之極盛矣謹撰¶
　　江南省建置沿革總表而各府州次第分系如左¶
　　凡為府十六直𨽻州八屬州七縣百一十二(附/)查¶
　　弼納疏¶
　(題為量地制宜請將附近之縣分𨽻各州以專責成/  事竊查江南財賦甲於海内欵項既多催科不易)¶
　　(州縣那移出納多致虧缺全頼知府不時盤查乃/知府或因所屬錢糧太多欵項太繁而詞訟刑名)¶
　　(又復棼如或因所屬州縣過多路途隔逺而親臨/徃返致稽時日盤查均未詳悉因循故套照出無)¶
<pb:KR2k0042_WYG_004-8b>¶
　　(虧印結迨至水落石出雖定罪叅追究難完補與/其究追於事後莫若稽察於未然則山西撫臣諾)¶
　　(敏題准分𨽻各州便於稽核實有禆於錢糧也江/南應行分𨽻之處有以州縣過多幅&KR0695;太廣而應)¶
　　(分者如安徽所屬之鳯陽府屬是也鳯陽一府管/轄一十八屬地方遼闊東西廣一千二百里南北)¶
　　(袤一千里界連齊豫最屬險要知府鞭長不及巡/歴難周若以屬縣分𨽻各州則地近易查事簡易)¶
　　(治查鳯陽一府所屬泗州宿州夀州潁州亳州共/五州而潁州在府西四百二十里亳州在府西北)¶
　　(四百八十里界聨豫省去府窵逺應以原屬潁州/之潁上縣並附近州治之霍邱縣均𨽻潁州改為)¶
　　(直𨽻亳州雖無掛銜屬邑而太和䝉城二縣附近/州治應將亳州改為直𨽻而以太和䝉城二縣歸)¶
　　(其管轄再泗州去府雖不及二百里而界連淮揚/湖水廣闊相近之盱眙天長五河三縣水路險要)¶
<pb:KR2k0042_WYG_004-9a>¶
　　(最多鹽梟出沒應將泗州改為直𨽻而以盱眙天/長五河三縣歸其管轄則統屬相連呼應自靈重)¶
　　(湖深山稽查更易其餘宿州夀州仍歸該府管轄/以一十八屬而分去其十則地近事簡易於經理)¶
　　(矣有以錢糧太多刑名太繁而應分者如江蘇所/屬之蘇州府屬是也蘇州一府雖止八屬然江蘇)¶
　　(布政司所屬七府一州地丁雜項等銀四百萬兩/零米麥豆二百五十八萬石零而蘇州一府銀居)¶
　　(一百二十九萬零米麥豆居一百七萬零是一府/所屬之銀米實居一省三分之一其繁雜可知加)¶
　　(以盜案命案一切刑名實數倍於各府皆須知府/一身管理雖有長才實難兼顧若使分𨽻則糧少)¶
　　(事簡中才亦可䇿效查蘇州府屬之太倉州襟江/帶海糧多事繁若以附近州南之嘉定縣並原屬)¶
　　(之崇明縣均歸該州改為直𨽻則蘇州府八屬分/去其三止存五屬與松江常州二府相等刑名錢)¶
<pb:KR2k0042_WYG_004-9b>¶
　　(穀經理自易矣再有以路途隔逺徃返稽延而應/分者如淮安府屬之邳海二州揚州府屬之通州)¶
　　(廬州府屬之六安州是也淮安之邳州隔越黄河/離府四百二十里海州僻處海濱離府三百七十)¶
　　(里均接壤山東河海險要之處邳州則將原屬該/州之宿遷睢寧二縣就近歸州改為直𨽻海州則)¶
　　(將原屬該州之贛榆縣並附近之沭陽縣歸州管/轄亦改為直𨽻揚屬之通州濱江傍海地最險要)¶
　　(去府亦四百二十里應以附近之如臯泰興二縣/均屬通州亦改為直𨽻廬屬之六安州雖去府不)¶
　　(及二百里而阻山帶澤地控豫省本屬𦂳要地方/其原屬掛銜之英山縣去府五百四十五里錯處)¶
　　(楚壤地尤險逺應以英山縣並原屬六安掛銜之/霍山縣同歸六安州管轄亦改為直𨽻則縣之去)¶
　　(州為路甚近呼吸相聞易於為理矣其知州之一/切考成俱照知府之例處分以上各縣如此分𨽻)¶
<pb:KR2k0042_WYG_004-10a>¶
　　(則屬邑既少錢糧易於查察虧空漸可杜絶而刑/名詞訟以及生童考試俱免守候跋渉之苦不惟)¶
　　(禆益於錢糧抑且有利於地方民生也至新改直/𨽻各州亦各有倉庫若無専責恐致侵那應將潁)¶
　　(州亳州泗州六安州四州錢糧仍就近令鳯廬道/不時盤查太倉州錢糧就近令蘇松糧道不時盤)¶
　　(查邳州錢糧就近令淮徐道不時盤查海州通州/二州錢糧就近令淮揚道不時盤查如通同𨼆匿)¶
　　(疎忽失察均照知府之例處分官/吏無庸添設倉庫各有責成矣)史貽直疏略(為/請)¶
　　(分首府之屬縣改𨽻别郡等事江寧一府所轄八/縣守斯郡者即才具優長已慮汲深綆短查溧陽)¶
　　(縣距府二百七十里由縣至上興埠水路七十里/小河沙淺舟楫難行又陸路六十里山路一百四)¶
　　(十里更屬﨑嶇且非驛遞通衢公文上下押糧觧/犯等事素稱不便一有𦂳急公務每至呼應不靈)¶
<pb:KR2k0042_WYG_004-10b>¶
　　(此溧陽縣之不宜𨽻於江寧府也又查縣誌漢時/名永安𨽻丹陽郡至隋以後改𨽻江寧今丹陽現)¶
　　(𨽻鎮江府則溧陽原係鎮江府舊屬再鎮江一府/只轄丹徒丹陽金壇三縣不若江寧八縣之多况)¶
　　(溧陽至鎮江府城止二百三十里較江寧更近四/十里且係内河一舟可達遞送公文押觧糧犯深)¶
　　(屬便宜請將溧陽縣/改𨽻鎮江府云云)尹繼善疏略(為請分繁劇之/縣以禆吏治事)¶
　　(淮安府屬之山陽縣揚州府屬之江都縣路當衝/要事務殷繁附居府城幅&KR0695;遼闊雖有幹練之員)¶
　　(肆應難周竊思蘇松常三府大縣自分設以來官/民均便山陽江都二縣亦應各添一令分疆而治)¶
　　(與地方甚有禆益查山陽有廟灣鎮見有城池營/汛居民稠密可以改為縣城廟灣西至蘇家嘴板)¶
　　(湖集陳家集等處北至北沙單家港周門東坎等/處東至海邉原皆山陽所管今均劃歸新縣管轄)¶
<pb:KR2k0042_WYG_004-11a>¶
　　(惟南門外里許射陽湖之南岸即屬鹽城縣地界/應鹽邑之草偃口一帶地方劃分新縣管轄廟灣)¶
　　(城中原設有海防同知已經移駐童家營所有該/同知衙門即為新縣衙署添造倉庫監獄書吏房)¶
　　(舍再添設縣丞一員專管糧河事宜聽河臣題補/並添設典史一員管理捕務草偃口係私鹽出沒)¶
　　(之所應將廟灣司巡檢移駐其地與原設之鹽場/大使分任巡緝均𨽻新縣管轄鹽城之清溝司巡)¶
　　(檢移駐上岡地方以清疆界應設教職查舊縣訓/導向分駐清江學宫不便撤囘應將鹽邑訓導撥)¶
　　(歸新縣將廟灣舊有學宫再行增修又江都縣新/舊兩城舊城府東分與新縣府西分與舊縣新城)¶
　　(自小東門外至缺口門南歸舊縣北歸新縣其邵/伯上官二巡司並邵伯驛歸新縣管轄其𤓰洲萬)¶
　　(夀二巡司並廣陵驛歸舊縣管轄江邑原有縣丞/主簿典史教諭訓導各一員將縣丞管舊縣河務)¶
<pb:KR2k0042_WYG_004-11b>¶
　　(主簿管新縣河務添設典史一員管新縣捕務訓/導歸新縣管轄又如臯縣東沿海一帶港口繁多)¶
　　(恐有私米出海民竈雜處縣令鞭長不及請添設/主簿一員駐劄掘港場責令稽察彈壓並請鑄給)¶
　　(印記以/専責成)又疏略(為酌請改設府縣以専責成以禆/吏治事竊照直𨽻知州其責同於)¶
　　(知府本州事簡地僻猶可兼綜若地處衝要政務/繁紛雖有長才實難勝任如下江之直𨽻徐州界)¶
　　(連三省襟帶湖河為南北咽喉江蘇門户且地廣/人稠水陸交通一切刑名錢糧事務甚多雖本州)¶
　　(一邑之事猶慮竭蹷不遑何能再顧屬邑應請将/徐州陞為府治設立知府一員附郭添設知縣一)¶
　　(員該府除轄附郭一縣並豐沛蕭碭四縣外有直/𨽻邳州一州並所屬之睢寧宿遷二縣境土與徐)¶
　　(毘連城池相隔亦在百里内外徐州既陞為府邳/州毋庸再設直𨽻與睢寧宿遷二縣均歸徐州府)¶
<pb:KR2k0042_WYG_004-12a>¶
　　(轄其一州七縣左右聨絡彈壓控馭於形勢亦甚/相宜其應設同知通判首領各員查徐州有淮安)¶
　　(府分駐徐屬河務同知一員即改為徐州府河務/同知添設管理糧鹽捕通判一員經歴一員其附)¶
　　(郭設立一縣應改設佐雜查徐州原有鹽捕河務/州同一員南岸州判一員北岸州判一員應改為)¶
　　(糧河縣丞一員南岸主簿一員北岸主簿一員均/仍管河務原有吏目一員應改典史一員原有閘)¶
　　(官三員巡檢一員東岸利國桃山彭城四驛驛丞/均歸新設附郭之縣管轄再查上江鳯陽府屬之)¶
　　(夀州四至周圍千里民俗刁頑命盜頻聞私鑄睹/博叠經發覺所屬正陽關一帶又係水陸馬頭奸)¶
　　(良溷跡知州一員難以肆應請分設一縣添知縣/一員分疆而理以城内之東北隅並北門外之石)¶
　　(馬店等處東門外之石頭舖一帶地方劃分新縣/管轄並設典史一員管理捕務如此則要地有統)¶
<pb:KR2k0042_WYG_004-12b>¶
　　(理劇邑有分任而/吏治易收實效矣)王紘疏略(為酌請改設府縣以/専責成以裨吏治事)¶
　　(竊照直𨽻知州其責實同於知府本州事簡民淳/自可兼理若地處邉要民刁政繁雖有長才實難)¶
　　(勝任如上江之直𨽻潁州界接豫省地方遼闊錢榖/而外刑名事件數倍他屬且俗悍民頑正需整頓)¶
　　(即本州地方之事猶慮竭蹷不遑何能再顧屬邑/似應請将潁州陞為府治設立知府一員附郭添)¶
　　(設知縣一員即以潁州原治地方為新縣管轄該/府除轄新縣一縣並原屬之潁上霍邱二縣外其)¶
　　(直𨽻亳州一州並亳屬之䝉城太和二縣境土與/潁毘連潁州既陞為府則亳州毋庸仍設直𨽻可)¶
　　(與䝉城太和二縣均歸潁州府管轄共一州五縣/在知州知縣既得各辦本任事務知府可以統率)¶
　　(稽察巡歴整飭於吏治民風均可望其實效新縣/附於郡城而亳在潁之北䝉城在潁之東北霍邱)¶
<pb:KR2k0042_WYG_004-13a>¶
　　(在潁之東南潁上在潁之東太和在潁之西北則/潁郡適居其中四址相若左右聨絡彈壓控馭於)¶
　　(形勢亦屬相宜至知府員下僚屬應添設糧捕通/判一員專司監兑一州五縣漕糧督緝捕務並添)¶
　　(設經歴一員兼管府司獄事新縣員下應添設縣/丞一員典史一員舊有沈邱鎮巡檢一員即歸新)¶
　　(縣統轄其府學事務即以潁州原有學正改為教/授縣學事務即以潁州原有訓導改為新縣訓導)¶
　　(分𨽻管理毋庸另外添員知府與經歴衙署原有/知州吏目舊署新縣縣丞亦有州同舊署府監縣)¶
　(文倉俱有州監州倉至府學學改名以縣學附入均/  廟教授訓導衙署即将州)¶
　　(毋庸添建惟通判與新縣知縣典史衙署及新縣/監庫應請添造其現在潁州學文武生員應各半)¶
　　(分𨽻府縣兩學肄業将來歲科兩試該府學與新/縣學入學名數並廩增貢額俟會同學臣另核具)¶
<pb:KR2k0042_WYG_004-13b>¶
　(題至新設府名似可倣照下江徐州改府之例即改/  為潁州府添設新縣恭候)¶
(欽定佳名如䝉州府應仍由鳳陽道管轄盤查所有各/恩允改設之潁)¶
(敕部員應換應給印信關防鈐記請擬另行咨部/    議換給其有應另擬字様者酌)¶
<pb:KR2k0042_WYG_004-14a>¶
¶
<pb:KR2k0042_WYG_004-15a>¶
¶
<pb:KR2k0042_WYG_004-16a>¶
¶
<pb:KR2k0042_WYG_004-17a>¶
¶
<pb:KR2k0042_WYG_004-18a>¶
¶
<pb:KR2k0042_WYG_004-19a>¶
¶
<pb:KR2k0042_WYG_004-20a>¶
¶
<pb:KR2k0042_WYG_004-21a>¶
¶
<pb:KR2k0042_WYG_004-22a>¶
¶
<pb:KR2k0042_WYG_004-23a>¶
¶
<pb:KR2k0042_WYG_004-24a>¶
¶
<pb:KR2k0042_WYG_004-25a>¶
¶
<pb:KR2k0042_WYG_004-26a>¶
¶
<pb:KR2k0042_WYG_004-27a>¶
¶
<pb:KR2k0042_WYG_004-28a>¶
¶
<pb:KR2k0042_WYG_004-29a>¶
¶
<pb:KR2k0042_WYG_004-30a>¶
¶
<pb:KR2k0042_WYG_004-31a>¶
¶
<pb:KR2k0042_WYG_004-32a>¶
¶
<pb:KR2k0042_WYG_004-33a>¶
¶
<pb:KR2k0042_WYG_004-34a>¶
¶
<pb:KR2k0042_WYG_004-35a>¶
¶
<pb:KR2k0042_WYG_004-36a>¶
¶
<pb:KR2k0042_WYG_004-37a>¶
¶
<pb:KR2k0042_WYG_004-38a>¶
¶
<pb:KR2k0042_WYG_004-39a>¶
¶
<pb:KR2k0042_WYG_004-40a>¶
¶
<pb:KR2k0042_WYG_004-41a>¶
¶
<pb:KR2k0042_WYG_004-42a>¶
¶
<pb:KR2k0042_WYG_004-43a>¶
¶
<pb:KR2k0042_WYG_004-44a>¶
¶
<pb:KR2k0042_WYG_004-45a>¶
¶
<pb:KR2k0042_WYG_004-46a>¶
¶
<pb:KR2k0042_WYG_004-47a>¶
¶
<pb:KR2k0042_WYG_004-48a>¶
¶
<pb:KR2k0042_WYG_004-49a>¶
¶
<pb:KR2k0042_WYG_004-50a>¶
¶
<pb:KR2k0042_WYG_004-51a>¶
¶
<pb:KR2k0042_WYG_004-52a>¶
¶
<pb:KR2k0042_WYG_004-53a>¶
¶
<pb:KR2k0042_WYG_004-54a>¶
¶
<pb:KR2k0042_WYG_004-55a>¶
¶
<pb:KR2k0042_WYG_004-56a>¶
¶
<pb:KR2k0042_WYG_004-57a>¶
¶
<pb:KR2k0042_WYG_004-58a>¶
¶
<pb:KR2k0042_WYG_004-59a>¶
¶
<pb:KR2k0042_WYG_004-60a>¶
¶
<pb:KR2k0042_WYG_004-61a>¶
¶
<pb:KR2k0042_WYG_004-62a>¶
¶
<pb:KR2k0042_WYG_004-63a>¶
¶
<pb:KR2k0042_WYG_004-64a>¶
¶
<pb:KR2k0042_WYG_004-65a>¶
¶
<pb:KR2k0042_WYG_004-66a>¶
¶
<pb:KR2k0042_WYG_004-67a>¶
¶
<pb:KR2k0042_WYG_004-68a>¶
　¶
　¶
　¶
　¶
　¶
　¶
　¶
　¶
<pb:KR2k0042_WYG_004-68b>¶
　¶
　¶
　¶
　¶
　¶
　¶
　¶
　江南通志卷四¶
