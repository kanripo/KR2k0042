# -*- mode: mandoku-view; -*-
#+TITLE: 江南通志
#+DATE: 2015-08-24 22:41:07.661198
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷五十六
<pb:KR2k0042_WYG_055-1a>¶
欽定四庫全書¶
　江南通志卷五十六¶
　　河渠志¶
　　　江¶
　　自岷山導江盤亘六千里囊括衆流而下勢如建¶
　　瓴至於漢自北入彭蠡自南入合岷江為三江並¶
　　持東下經今江南之地以入於海正禹貢中江入¶
　　海之故道而江水奔注海潮迴復則自巴荆以東¶
<pb:KR2k0042_WYG_055-1b>¶
　　洵居地險矣今按江水自江西之湖口縣東北逕¶
　　江南之宿松縣南又東北逕望江縣南(江在宿松/縣治南一)¶
　　(百二十里在望江/縣治南三十里)又東北逕東流縣西其對㟁則¶
　　懷寧縣(江去東流縣治一里/經懷寧縣南門外)又東北逕貴池縣北¶
　　其對㟁則桐城縣(江去貴池縣治五里去/桐城縣治一百四十里)又東北¶
　　逕銅陵縣西又東北逕繁昌縣北其對㟁則無為¶
　　州(江去銅陵縣治里許去繁昌縣治五/十五里去無為州治一百一十五里)又東北逕¶
　　蕪湖縣西又東北逕當塗縣西其對㟁則和州(江/去)¶
<pb:KR2k0042_WYG_055-2a>¶
　　(蕪湖縣治七里去當塗縣/治十里去和州治六十里)又東北逕江寧縣西其¶
　　對㟁則江浦縣(江在江寧縣治西十里/在江浦縣治東南三里)又東北逕¶
　　上元縣北其對㟁則六合縣(江在上元縣治北四/十里在六合縣治東)¶
　　(南二十/五里)又東逕句容縣北其北㟁則儀徵縣(江去/句容)¶
　　(縣治七十里去/儀徵縣治三里)又東逕丹徒縣北其北㟁則江都¶
　　縣(江在丹徒縣北門外在江都縣治南四十里元/和志江都縣大江南對丹徒之京口舊闊四十)¶
　　(餘里今闊十八里蔡寛夫詩話潤州大江本與今/揚子橋相對而瓜洲乃江中一洲耳今與揚子橋)¶
　　(相連矣自古南北之津上則由采石下則由江乘/而京口不當徃來之道今江面益狹渡者舍江乘)¶
<pb:KR2k0042_WYG_055-2b>¶
　　(而趨京口宋乾道四年築瓜洲/南北城而京口之渡至今因之)又東逕丹陽縣北¶
　　又東逕武進縣北其北㟁則泰州(江去丹陽縣治/東北六十里去)¶
　　(武進縣治北五十/里在泰州治南)又東逕江陰縣北其北㟁則泰¶
　　興縣靖江縣如臯縣(江在江陰縣治北二里靖江/縣治南十里去泰興縣治四)¶
　　(十里如臯縣治六十里靖江江分二派遶縣南北/明天啟以來潮沙壅積縣北竟為平陸而大江惟)¶
　　(經其東南縣遂/為江北之地矣)又東逕常熟縣北其北㟁則通州¶
　　(江去常熟縣治四十/里去通州治十里)又東逕太倉州北(江去太倉/州治東北)¶
　　(九十/里)東入於海凡瀕江州縣間有風潮漫溢之患¶
<pb:KR2k0042_WYG_055-3a>¶
　　而江勢漸更趨北其南㟁則洲渚重複北㟁則駴¶
　　波淩濤之所激盪徃徃剝蝕頽圮而瓜洲尤為飛¶
　　輓之通津當北流之險溜我¶
朝工築以時淪漂無聞轉漕濟渡官私均利考諸前史¶
　　漲溢頻書隄防或闕焉鑒古而知今之流慶長也¶
　唐開元二十三年潤州刺史齊澣以州北隔江舟行¶
　　繞瓜歩回遠六十里多風濤乃於京口埭下直趨¶
　　渡江二十里開伊婁河二十五里渡揚子立埭舟¶
<pb:KR2k0042_WYG_055-3b>¶
　　不漂溺(唐書地/里志)¶
　宋崇寧元年置提舉淮浙澳牐司官一員掌杭州至¶
　　揚州瓜洲澳牐通治之(宋史河/渠志)¶
　　政和六年詔鎭江府旁臨大江無港澳以容舟檝¶
　　聞西有舊河可避風濤歲久堙廢宜令發運司濬¶
　　治(宋史河/渠志)¶
　明永樂元年三月修揚州府江都縣河東等鄉邊江¶
　　圩㟁二年十一月修築泰興縣沿江圩㟁明太宗¶
<pb:KR2k0042_WYG_055-4a>¶
　　實録泰興縣言沿江圩㟁東至新河西盡丹陽界¶
　　長六千六百五十丈高一丈五尺頃被江水衝決¶
　　為民患請發民丁修築從之¶
　　人修築和州銅城牐上抵巢湖下接揚子江圩㟁¶
　　七十餘處為江潮衝决者¶
　　三年十月修無為州周興等鄉及鷹揚鄉烏江屯¶
　　緣江圩㟁¶
　　七年十二月遣官相度修築揚州府泰興縣攔江¶
<pb:KR2k0042_WYG_055-4b>¶
　　隄㟁為風濤衝激淪入於江者三千九百餘丈又¶
　　浚大港北自縣河南出大江淤塞者四千五百餘¶
　　丈¶
　　洪熙元年浚儀徵壩河明史稿是後定制儀徵壩¶
　　下黄泥灘直河口二港及瓜洲二港常州之孟瀆¶
　　河皆三年一浚¶
　　正統二年十二月修通江橋東西一帶江㟁¶
　　五年六月南京守備襄城伯李隆奏積雨壞南京¶
<pb:KR2k0042_WYG_055-5a>¶
　　中新河上新河隄請俟水退量撥丁夫修築從之¶
　　六年九月修築南京江㟁明英宗實録先是南京¶
　　江㟁累決命工部侍郎吳政等修築政等言水深¶
　　未便工力請於農隙時疏江中沙洲以殺水勢然¶
　　後用工至是以興役請上命守備豐城侯李賢太¶
　　監劉寧同政提督仍戒侵擾¶
　　七年七月築南京浦子口大勝關隄明英宗實録¶
　　先是江中有洲激水横流決隄豐城侯李賢請鑿¶
<pb:KR2k0042_WYG_055-5b>¶
　　洲引水直流則隄可固上可之㑹詔蠲天下徭役¶
　　遂不果鑿止令築隄¶
　　成化八年八月修築瓜洲隄㟁¶
　　十八年揚州府同知李紱率泰興縣知縣蔡暹築¶
　　縣西南江堰自保全鄉至廟灣港長一萬六千九¶
　　百二十五丈廣三丈五尺高一丈¶
　　嘉靖十二年知泰興縣朱篪増築江堰自廟灣港¶
　　至過船港七千六百三十丈¶
<pb:KR2k0042_WYG_055-6a>¶
　　　萬厯五年御史陳世寶言儀徵江口去牐太遠請¶
　　　於上下十數丈許増建二牐隨潮啟閉以截出江¶
　　　之船盡令入牐庶免遲滯疏入議行行水金鑑成¶
　　　化中建牐於儀徵通江河港者三江都之留漕通¶
　　　江者二已而通江港塞𢎞治初復開之既又於總¶
　　　港口建牐蓄水至是復議儀徵近江口増建二牐¶
　國朝康熙二十九年修砌儀徵縣江口響水攔潮二牐¶
　　　五十三年重修江都縣廣惠通惠二牐江防㕔冊¶
<pb:KR2k0042_WYG_055-6b>¶
　　　自石人頭迤南至瓜洲江口頭牐曰廣惠四牐曰¶
　　　通惠¶
　　　五十四年江流北徙¶
　　　五十五年總河趙世顯㑹同漕督疏請建築江工¶
　　　奉¶
㫖據趙世顯奏稱花園港地方及息浪菴前石工馬頭俱¶
　被江水衝坍屯艘之處狹窄風浪可虞題請挑穵月河¶
　等因乃伊慮及河工之意朕以普天之下生民為念無¶
<pb:KR2k0042_WYG_055-7a>¶
　處不預為籌畫倘江水日漸北流衝刷不已則瓜洲城¶
　垣必致危險其荆州杭州等處俱有䕶城隄㟁瓜洲地¶
　方修建䕶城隄工作何保䕶不致危險庶瓜洲一帶地¶
　方始得完固賫奏張杓為人明白着九卿向伊問明詳¶
　加確議具奏　又奉¶
㫖據趙世顯奏稱江溜北徙花園港地方被衝坍塌一百¶
　二丈瓜洲息港菴前石馬頭亦被汕刷坍塌等語倘江¶
　流日漸北徙衝刷瓜洲城垣必致危險事關民生若不¶
<pb:KR2k0042_WYG_055-7b>¶
　預為籌盡修隄保䕶斷乎不可着江南督撫總河總漕¶
　速行親徃詳加察勘作何修隄保䕶城垣勿致危險之¶
　處作速詳議一面動帑修築一面奏聞¶
　　　督撫河漕四院同詣瓜洲察勘㑹議修築挑浚之¶
　　　處一切丈尺工程並設文武汛官河兵住工毎年¶
　　　入歲搶修案內修防奉¶
㫖依議(附/)趙世顯奏畧(瓜洲河道自四牐起至江口止計/長二百九十七丈統名花園港渡)¶
　　　(江船隻賴以屯泊上年六月內江流北徙將四牐/之下運河南岸淤蘆田畝中間倒塌一百二丈以)¶
<pb:KR2k0042_WYG_055-8a>¶
　　　(致屯船無多臣相度情形應於四牐之旁運河北/㟁挑穵月河一道以為屯船之地倘來年江流北)¶
　　　(徙逼近四牐則預將四牐石塊錠鋦拆起存貯臨/期細勘另行酌議再照瓜洲之息泿菴前石馬頭)¶
　　　(已坍塌去十分之六廟宇因逼近拆去兩層拆後/地遂坍塌葢因江潮泿湧大溜北趨所致臣謹㑹)¶
　　　(同總漕施世綸具賫題令/阿逹哈哈番張杓  奏)¶
　　　是年建築息浪菴前䕶城隄㟁埽工(長二百/七丈)自花¶
　　　園港三官殿起至四牐下劉家涵洞䕶灘隄(長一/百八)¶
　　　(十/丈)花園港埽工(長四/百丈)瓜洲城自北水關起至西城¶
　　　角下首䕶城石工(長三百/一丈)繞城河間段開挑寛深¶
<pb:KR2k0042_WYG_055-8b>¶
　　　(長一千三/十一丈)江防㕔冊已上俱於五十五年工竣¶
　　　建築花園港越隄埽工(長五百二十丈/以作重門保障)桃瓜洲西¶
　　　門城西月河(長三/百丈)㕔冊俱於五十七年工竣¶
　　　開挑瓜洲正人洲引河二道(第一道長五百五丈/第二道長五百二丈)¶
　　　&KR0550;冊五十八年工竣¶
　　　重修儀徵縣江口通濟羅泗二牐¶
　　　六十一年¶
允署總河陳鵬年請建築花園港西丘家巷挑水壩二座¶
<pb:KR2k0042_WYG_055-9a>¶
　　　并雁翅包灘裏戧工(共長一百/八十五丈)¶
　　　又建築舊四牐西龍王廟䕶埽工(長一百三/十八丈)¶
　　　雍正二年奉¶
㫖從河督齊蘇勒請建瓜洲胡家觜東㟁䕶口埽工(長一/百十)¶
　　　(八/丈)¶
　　　又建唐家莊束水草壩一座(兩㟁各長/二十丈)¶
　　　八年奉¶
㫖從河督孔毓珣請挑瓜洲月河自青蓮菴起至尤家碾¶
<pb:KR2k0042_WYG_055-9b>¶
　　　(共長三百/六十七丈)并於月河頭建築束水壩一座¶
　　　九年奉¶
㫖准河督嵇曾筠敬籌大江形勢一疏於瓜洲正人洲挑¶
　　　引河(長六百四/十一丈)　五公灘開挑支河(長三百/六丈)夾江¶
　　　內建築貼心壩一座(長一百五/十丈五尺)又兩首接築攔水¶
　　　土壩(長二百五/十八丈)¶
　¶
　　江南通志卷五十六¶
