# -*- mode: mandoku-view; -*-
#+TITLE: 江南通志
#+DATE: 2015-08-24 22:41:09.285017
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷一百十五
<pb:KR2k0042_WYG_115-1a>¶
欽定四庫全書¶
　江南通志卷一百十五¶
　　職官志¶
　　　名宦(四/)　(淮揚徐三府太海通三州/)¶
　　　　淮安府¶
　漢汲黯字長孺濮陽人後元中東海太守治尚清静¶
　　擇丞吏分任之責大指不細苛多病臥閣内不出¶
　　郡中大治(漢書/本傳)¶
<pb:KR2k0042_WYG_115-1b>¶
　　尹翁歸字子兄平陽人宣帝時拜東海太守過辭¶
　　廷尉于定國于欲有所托與語終日不敢及曰此¶
　　不可干以私及治郡以明察稱(漢書/本傳)¶
　　于公東海郯人為縣獄史郡決曹決獄平羅文法¶
　　者于公所決皆不恨屬嵗旱雪孝婦之寃境内大¶
　　雨(漢書于/定國傳)¶
　　鄭𢎞字巨君山隂人守淮隂嵗旱隨車致雨有白¶
　　鹿夾轂而行𢎞怪問主簿黄國國賀曰三公車轓¶
<pb:KR2k0042_WYG_115-2a>¶
　　作鹿明府必為宰相(謝承書/)¶
　　黄浮桓帝時東海相時中官兄子令下邳强奪故¶
　　汝南守女歸舍殺之浮執其家屬按法棄市(後漢/紀)¶
　　徐璆海西人獻帝時以汝南太守轉東海相所在¶
　　化行(後漢書/本傳)¶
　晉祖逖字士稚范陽人建興初帝以逖為奮威將軍¶
　　豫州刺史給千人不給鎧仗使自招募逖屯淮隂¶
　　起冶鑄兵器得二千餘人而後進(晉書/本傳)¶
<pb:KR2k0042_WYG_115-2b>¶
　南北朝宋蕭僧珍元嘉末守山陽㑹魏人為寇僧珍¶
　　蓄陂水令滿待至決灌之魏不敢攻(南史/)¶
　隋高勵字敬徳渤海人楚州刺史民安其政城北有¶
　　伍子胥廟祈禱者至破産勵告諭所部自此遂止¶
　　(隋書/本傳)¶
　唐宋璟常貶楚州刺史為政清毅簡肅不可干以私¶
　　(唐書/本傳)¶
　　李聴字正思洮州人為楚州刺史時憲宗方討李¶
<pb:KR2k0042_WYG_115-3a>¶
　　師道聴振勵軍士掩賊遂取海州攻朐山降之懐¶
　　仁漣水望風納欵(唐書李/晟傳)¶
　五代何敬洙廣陵人南唐楚州團練使嘗親出里巷¶
　　察人疾苦有訴事者剖析無不厭服(南唐書/本傳)¶
　　張彦卿楚州防禦使周世宗親禦旗鼓攻楚州自¶
　　城以外皆已下發州民濬老鸛河遣齊雲戰艦數¶
　　百自淮入江勢如震霆烈熖彦卿獨不為動城陷¶
　　彦卿猶列陣城内誓死奮擊日暮轉至州廨長短¶
<pb:KR2k0042_WYG_115-3b>¶
　　兵皆盡彦卿取繩床搏戰及都監鄭昭業千餘人¶
　　皆死之無一人生降者(南唐書/本傳)¶
　宋王宗望字磻叟江淮發運使楚州沿淮至漣水風¶
　　濤險惡宗望開支渠引水入運河¶
　　李宣知楚州決斷明敏時稱照天燭(南畿/志)¶
　　應純之嘉定八年知楚州崇重儒術廣城堞深濠¶
　　池寇不能害(南畿/志)¶
　元謝處信字子忠至正間知安東州事修學課農通¶
<pb:KR2k0042_WYG_115-4a>¶
　　水利辨寃抑刋訓辭以戒吏民(南畿志/)¶
　　褚布哈字君實石樓人至正十一年以淮東亷訪¶
　　副使守淮安城陷布哈踞西門力鬬中傷見執子¶
　　伴哥冒刃䕶之亦見殺布哈守淮安五年殆數十¶
　　百戰精忠大節人比之張巡云(元史忠義傳/)¶
　　幹羅思延祐中知桃源縣捐俸廣學宫撥膏腴田¶
　　以贍貧寠(桃源/縣志)¶
　　盛昭字克明歸徳人淮南行省照磨張士誠據高¶
<pb:KR2k0042_WYG_115-4b>¶
　　郵遣昭徃諭士誠不聴拘之舟中逼使出拒官軍¶
　　昭罵不絶口賊先剜其背肉而後磔之(元史忠/義傳)¶
　明范中呉元年守淮安先是郡為偽漢所據政苦苛¶
　　急中勤於撫綏寛厚不擾公署祠宇皆所經畫(南/畿)¶
　　(志/)¶
　　姚斌洪武中知淮安府勤謹亷静一郡稱治(淮安/府志)¶
　　潘傑夀州人洪武間知淮安府剛正明豁吏民敬¶
　　服(淮安/府志)¶
<pb:KR2k0042_WYG_115-5a>¶
　　陳天瑞合肥人呉元年知鹽城創縣治建學宫(南/畿)¶
　　(志/)¶
　　孔克勳江西人洪武元年知清河縣修廢舉墜勇¶
　　於任事而才足以副之(南畿/志)¶
　　束䞇宣城人洪武二年知安東縣開置公署分設¶
　　街巷遷鄉民以實之(南畿/志)¶
　　黄玨安岳人洪武二年知鹽城縣革弊除奸亷介¶
　　有為(南畿/志)¶
<pb:KR2k0042_WYG_115-5b>¶
　　俞順辰南昌人洪武中知鹽城縣興學崇儒勸民¶
　　力農(鹽城/縣志)¶
　　蘭輔平度人洪武中以御史出知鹽城勞心撫字¶
　　(鹽城/縣志)¶
　　汪仁洪武初知桃源縣敎民力田孝弟縣治祠廟¶
　　壇壝皆所創建(南畿/志)¶
　　喻有立江西人洪武十五年知清河縣勤政愛民¶
　　興學禮士(清河/縣志)¶
<pb:KR2k0042_WYG_115-6a>¶
　　李信圭泰和人洪熙元年知清河縣公正亷能士¶
　　民敬服秩滿詣闕乞留擢知州仍攝縣事(南畿/志)¶
　　彭逺南昌人宣徳中知淮安府嵗饑流民四至逺¶
　　構舍勸輸日給二餉全活者鉅萬民乏耕牛為立¶
　　法貸給農務以興(南畿/志)¶
　　邱陵蘭陽人正統中知淮安府崇祀興學鑿水渠¶
　　以便稼穡(淮安/府志)¶
　　楊㫤仁和人天順間守淮安募粟賑荒流民皆頼¶
<pb:KR2k0042_WYG_115-6b>¶
　　全活課最詔晉秩叅政仍視郡事(淮安/府志)¶
　　鄭同閩縣人天順間知安東縣以憂去民為立一¶
　　清坊以表之(南畿/志)¶
　　涂昇豐城人成化中知鹽城縣寛平樂易甚得民¶
　　心(鹽城/縣志)¶
　　李尚達莆田人成化中知桃源課農賑飢民立像¶
　　祀之(桃源/縣志)¶
　　張翔成化中鹽城敎諭講明冠婚喪祭禮士習一¶
<pb:KR2k0042_WYG_115-7a>¶
　　變(鹽城/縣志)¶
　　徐鏞興國州人𢎞治中知淮安府嵗大祲芻粟幾¶
　　絶亟修糴賑之法郡學圮重恢擴之(淮安/府志)¶
　　才寛遷安人𢎞治中知淮安操履清峻有盜殺人¶
　　無主名適蛛墮几上鷹下於庭寛曰是其有名姓¶
　　符同者耶獲朱英按之伏辜人以為神(廣輿/記)¶
　　郭郛肥鄉人𢎞治間以治最自英山調清河亷潔¶
　　明斷(清河/縣志)¶
<pb:KR2k0042_WYG_115-7b>¶
　　郭韶霍州人𢎞治中知安東縣亷以持身嚴以馭¶
　　吏(安東/縣志)¶
　　黄成章𢎞治間知安東縣請改漕折(安東/縣志)¶
　　羅循吉水人正徳中守鎮江禦賊有功賜朱衣一¶
　　襲調守淮安餘寇尚熾用計綏之招徠撫輯民以¶
　　大安(鎮江/府志)¶
　　劉經正徳間知鹽城亷正有為以非罪免後起甘¶
　　肅僉事(鹽城/縣志)¶
<pb:KR2k0042_WYG_115-8a>¶
　　歐陽周密縣人正徳間知安東縣持身清慎嵗饑¶
　　賑恤有方(安東/縣志)¶
　　路迎嘉靖中知淮安府奸民縱恣迎下車捕治境¶
　　内肅然户部督逋租急大吏亟欲按劾或諷當徃¶
　　謝迎曰民困極矣吾有去耳何謝為(淮安/府志)¶
　　王鳳靈莆田人嘉靖中知淮安造士勸農清商税¶
　　濬市河㑹中官押貢道淮誣以闕供逮詔獄囊無¶
　　寸儲士大夫醵金佽之百姓呼號填路詔使為之¶
<pb:KR2k0042_WYG_115-8b>¶
　　感動(淮安/府志)¶
　　俞縉鄱陽人嘉靖中清河敎諭嵗旱䖍禱即雨見¶
　　民困乏每捐貲賑給(清河/縣志)¶
　　邵元哲貴陽人萬厯二年知淮安府城東澗河通¶
　　射陽湖入海為輸灌咽喉請疏之增築城西長堤¶
　　防黄河下流之決建牐壩以通漕艘士民立像祀¶
　　之(淮安/府志)¶
　　劉大文博平人萬厯中知淮安府奸民妄奏江淮¶
<pb:KR2k0042_WYG_115-9a>¶
　　遺税中使挾詔令至大文力持不可皇木困民為¶
　　計道里議津貼定夫價禁科擾民立遺愛祠(廣輿/記)¶
　　高㨗淄川人萬厯間知淮安府東省饑流民麕至¶
　　㨗勸民出粟大建粥厰全活無筭收贖子女表彰¶
　　節義建社倉設官渡創浮橋起書院民為立祠西¶
　　門外(淮安/府志)¶
　　宋統殷即墨人萬厯末知淮安河淮交漲城内外¶
　　危迫統殷市薪塞決不遺餘力流賊逼淮守禦之¶
<pb:KR2k0042_WYG_115-9b>¶
　　具咄嗟立辦尋擢兵備副使賊望麾幟遁去(淮安/府志)¶
　　王用予字宜蘓黄岡人崇禎時淮安推官屢白枉¶
　　獄淮海有妖稱石觀音白日變現作禍福數郡謁¶
　　香如狂將煽亂用予單騎以徃舉笏鞭石背蹴其¶
　　像碎之颶作湖溢鹽城海州贛榆諸境居民漂没¶
　　上官檄徃拯之晨夕拮据全活無算(淮安/府志)¶
　　　　揚州府¶
　漢馬稜字伯威茂陵人章和初為廣陵太守時穀貴¶
<pb:KR2k0042_WYG_115-10a>¶
　　民饑奏罷鹽官以利百姓賑貧羸薄賦税興復陂¶
　　湖漑田二萬餘頃(後漢書/本傳)¶
　　張綱字文紀犍為人漢安中廣陵太守時張嬰等¶
　　久寇揚徐勢張甚綱單車詣嬰壘諭以逆順禍福¶
　　賊感悟面縛歸降(後漢書/張皓傳)¶
　　荀曇字元智潁隂人漢末廣陵太守正身疾惡志¶
　　除宦官其黨在郡者纎罪必治用是禁錮終身(後/漢)¶
　　(書荀/淑傳)¶
<pb:KR2k0042_WYG_115-10b>¶
　　趙苞字威豪東武城人舉孝亷為廣陵令視事三¶
　　年政敎清明郡表其狀遷遼西太守(後漢書/獨行傳)¶
　　張超東平人初平元年廣陵太守時董卓擅政郡¶
　　功曹説超曰王室將危賊臣虎視宜起義兵以誅¶
　　國賊超然其計與兄邈及劉岱起兵討卓後為袁¶
　　紹所害(後漢/記)¶
　　陳登字元龍下邳人建安中廣陵太守明審賞罰¶
　　威信宣布海賊萬餘户束手歸命未及期年功化¶
<pb:KR2k0042_WYG_115-11a>¶
　　以就後遷東城守民拔郡隨登老幼襁負追之(三/國)¶
　　(先賢/行狀)¶
　南北朝宋賀弼字仲輔山隂人竞陵王誕記室初誕¶
　　圖逆弼固諫誕拔刃向之及兵屢敗或勸弼出降¶
　　弼曰公舉兵事不可從然荷厚恩義無違背惟當¶
　　以死明心耳乃飲藥自殺(南史/)¶
　　裴昭明聞喜人建武初廣陵太守歴郡皆有勤績¶
　　(齊書/本傳)¶
<pb:KR2k0042_WYG_115-11b>¶
　梁祖皓易州人大同中為江都令後拜廣陵太守侯¶
　　景陷臺城皓起兵糾合勇士耿光等馳檄逺近討¶
　　景景大懼率侯子鑒等攻之城陷見執為景車裂¶
　　死(南/史)¶
　　霍雋太清中為廣陵令侯景叛從邵陵王綸發兵¶
　　討之綸敗雋為賊所獲送廣陵城下逼令云王已¶
　　被擒雋大呼曰王小失利全軍還京口城中但堅¶
　　守援兵尋至矣景脅以刃雋辭色不變景義而釋¶
<pb:KR2k0042_WYG_115-12a>¶
　　之(南/史)¶
　隋馮慈明字無佚長樂人大業中攝江都郡丞奉使¶
　　至東都為李密所執宻延坐謂欲問罪江都卿謂¶
　　何如答曰慈明直道事人有死而已不義之言非¶
　　所敢對密不悦冀其後改厚加禮焉慈明潛使人¶
　　奉表江都及致書東都留守論賊形勢事泄密義¶
　　而釋之出營門為翟讓所害(隋書誠/節傳)¶
　唐李襲譽字茂實安康人為揚州都督府長史俗喜¶
<pb:KR2k0042_WYG_115-12b>¶
　　商賈不事農業襲譽引雷陂水築句城塘漑田八¶
　　百頃民歸本業所得廪祿盡散宗戚以餘資寫書¶
　　罷揚州書遂數車載(唐書李/襲志傳)¶
　　姚崇字元之陜州人睿宗時為揚州長史政條簡¶
　　肅人為紀徳於碑(唐書/本傳)¶
　　第五琦字禹珪長安人至徳初謁肅宗于彭原言¶
　　江淮賦藪若假臣一職請悉東南粟飛餉函洛帝¶
　　悦拜御史勾當江淮租庸使始變鹽法國用以饒¶
<pb:KR2k0042_WYG_115-13a>¶
　　(唐書/本傳)¶
　五代朱昻字舉之潭州人周世宗南征韓令坤統兵¶
　　揚州昻謁陳方畧令坤令攝永正令有政績(東都/事畧)¶
　　向拱字星民河内人周顯徳二年揚州初平南唐¶
　　出師潛謀收復擢拱淮南節度使時師久駐維揚¶
　　都将驕恣有劫人妻女者拱至戮不奉命者數人¶
　　軍中肅然周師圍夀春久不下拱請徙揚師併力¶
　　攻夀春乃封庫付揚州使者遣将分部巡城秋毫¶
<pb:KR2k0042_WYG_115-13b>¶
　　不犯軍民感悦(宋史/本傳)¶
　　荆罕儒信都人周顯徳中泰州初下拜刺史兼海¶
　　陵鹽城兩監屯田使世宗臨幸以為團練使有金¶
　　帶鞍馬之賜軍吏耆艾詣闕請留恭帝詔褒之(宋/史)¶
　　(本/傳)¶
　宋李處耘上黨人太祖命知揚州時境内彫殘處耘¶
　　勤於撫綏奏減城中屋税民皆悦服(宋史/本傳)¶
　　胡宿字武平晉陵人為揚子尉縣大水漂沒居民¶
<pb:KR2k0042_WYG_115-14a>¶
　　令不能救宿曰拯溺吾職也即率公私船活數千¶
　　人(歐陽修贈太子/太傅胡公墓誌)¶
　　范仲淹字希文蘇州人嘗為興化令時海堰久廢¶
　　鹹水入田害稼乃請築堤通泰海三州蜿蜒數百¶
　　里以衛農田(宋史/本傳)¶
　　胡令儀陳留人天聖中淮南轉運使范仲淹請築¶
　　捍海堰㑹大雨雪役夫有陷濘死者讙言堰不可¶
　　成朝命令儀按可否令儀熟知潮患力主仲淹議¶
<pb:KR2k0042_WYG_115-14b>¶
　　堰卒成民至今賴之(南畿/志)¶
　　韓𤦺字稚圭相州人以資政殿學士知揚州琦所¶
　　至設條敎葺帑廪治武庫勸農興學人人樂其愷¶
　　悌(東都/事畧)¶
　　劉敞字原父新喻人元祐元年知揚州府雷塘舊¶
　　為民田其後官取瀦水民皆失業敞據舊券遂悉¶
　　還之天長縣鞫王甲殺人既具獄敞以委户曹不¶
　　能有所平反乃親按問之雪其寃相傳以為神明¶
<pb:KR2k0042_WYG_115-15a>¶
　　(宋史/本傳)¶
　　蘇軾字子瞻眉州人元祐六年以翰林學士知揚¶
　　州舊發運司主東南漕聴操舟者私載物貨闕吏¶
　　不得留難故所載率皆速達近嵗一切禁之舟人¶
　　困敝多盜所載以濟饑寒公私交病軾請復舊從¶
　　之(宋史/本傳)¶
　　張次山通州人初調泰興簿督開河部夫整肅工¶
　　多先辦見知於司馬光擢知泰州(泰興/縣志)¶
<pb:KR2k0042_WYG_115-15b>¶
　　劉䝉政和六年通判揚州江淮水患流民轉聚於¶
　　揚䝉曲加賙恤得以存活事聞特遷一秩旌之(揚/州)¶
　　(府/志)¶
　　蔡伸字伸道莆田人宣和間通判真州火燔民舍¶
　　多露處雪中伸闢寺宇官廨分處之且發常平廪¶
　　粟以賑守者不可伸曰此國家所以備非常也如¶
　　得咎請獨當之(揚州/府志)¶
　　翁彦約政和初知高郵軍商旅貿易茶鹽多詭挾¶
<pb:KR2k0042_WYG_115-16a>¶
　　抵罪彦約至凡有告訐片言立決嵗大旱步禱疲¶
　　甚旣雨得疾曰民蘇而吾疾死不恨矣乞休未報¶
　　而卒(高郵/州志)¶
　　呂好問字舜徒夀州人崇寧初治黨籍好問以元¶
　　祐子弟坐廢官揚州議曹蔡卞為帥欲扳附善類¶
　　待之特異好問以禮自持卞不得親及卞秉政諷¶
　　之曰子少親我即階顯列矣好問笑而不答(宋史/本傳)¶
　　呂頤浩字元直樂陵人建炎初知揚州劇賊張遇¶
<pb:KR2k0042_WYG_115-16b>¶
　　聚衆焚掠頤浩單騎造壘諭以逆順悉釋甲降(宋/史)¶
　　(本/傳)¶
　　馬尚泰興令修築城隍民不知役擢通判泰州巨¶
　　冦王琳合兵圍城尚晝夜巡禦時率死士出戰殺¶
　　獲甚衆賊終不能犯進知泰州招徠軍民墾闢鹽¶
　　塲境内以饒(南畿/志)¶
　　張郯字彦知烏江人知儀真㑹詔兩淮郡守各上¶
　　用錢劵利害郯力言兩淮凋瘵無土産可貿易所¶
<pb:KR2k0042_WYG_115-17a>¶
　　賴錢幣而已若用券商賈且不行帝采其言請城¶
　　真州身自督役四旬告竣(儀徴/縣志)¶
　　洪興祖丹陽人紹興中知真州始至以瘡痍之後¶
　　請復租一年明年再請俱從之(宋史儒/林傳)¶
　　莫濛字子濛歸安人乾道二年知揚州城圮命濛¶
　　增築分授諸将各刻姓名甃堞間懸賞激勸閱月¶
　　告成(宋史/本傳)¶
　　吴機字子發天台人嘉定中以運判兼知真州創¶
<pb:KR2k0042_WYG_115-17b>¶
　　閲武亭設抵當庫鑿横河浚重濠導塘水置堰牐¶
　　穿地為網匝濠三隅分兵五等畫城捍禦初載運¶
　　悉用客艘機捐官錢置舟數百自是民旅不擾(揚/州)¶
　　(府/志)¶
　　方信孺字孚君興化軍人知真州即北山匱水築¶
　　石堤二十里人莫知其所為北兵薄儀真守將決¶
　　匱退敵城乃獲全(宋史/本傳)¶
　　賈涉字濟川天台人嘉定中寳應擇令堂差涉至¶
<pb:KR2k0042_WYG_115-18a>¶
　　邑請城之役興以憂去北軍犯光州起涉竟前役¶
　　(宋史/本傳)¶
　　潘友文字文叔東陽人嘉定初知真州時兵燹後¶
　　民無屋廬饑饉相望乃築翼城架屋居之開賑局¶
　　施藥餌全活數萬户(揚州/府志)¶
　　林伯成長樂人開禧中知真州築城五百餘丈鑿¶
　　濠深廣之翼城之築自伯成始(揚州/府志)¶
　　李道傳字貫之井研人嘉定間知真州甓圯城築¶
<pb:KR2k0042_WYG_115-18b>¶
　　兩石壩以䕶並江居民益浚二濠又隄陳公塘有¶
　　警則決之以為阻人心始固(宋史/本傳)¶
　　豐有俊字宅之四明人嘉定間知真州嵗大旱計¶
　　口賑給置贍軍莊創防城庫增治陶冶為守禦計¶
　　民徳之為立生祠(揚州/府志)¶
　　袁申儒知真州上便宜十二事作翼城開茆家山¶
　　塘築堤置牐匯諸山水環城以防敵是春敵騎果¶
　　至疑不敢前(揚州/府志)¶
<pb:KR2k0042_WYG_115-19a>¶
　　徐景興化令楚民胡徳等冦掠景諭以逆順賊怒¶
　　欲加害景曰死王事足矣但願無殺百姓耳賊義¶
　　而釋之(興化/縣志)¶
　　葉秀發金華人紹定中知高郵軍時湖水高堤防¶
　　不固秀發建石埭以疏水勢瀦洩有恒後馬光祖¶
　　思其功構祠樊良堤祀之(南畿/志)¶
　　陳垓知泰州鑿東西北外濠并浚南濠遷貢院新¶
　　學宫創建亭館數十所(泰州/志)¶
<pb:KR2k0042_WYG_115-19b>¶
　　上官渙酉字元之邵武人寳慶初以運判權真州¶
　　事請改築翼城以衞城南之民立常平倉修車馬¶
　　備器械守戰之需皆具(揚州/府志)¶
　　趙范字武仲蒲圻人嘉定十七年知揚州大修軍¶
　　政剙馬軍三千招游手之强壯及牢城重役人充¶
　　之别籍民為半年兵春夏在田秋冬敎閲(宋史趙/葵傳)¶
　　趙葵字南仲紹定三年為淮東提調刑獄李全攻¶
　　揚州葵親出搏戰與全隔濠相語切責之全無以¶
<pb:KR2k0042_WYG_115-20a>¶
　　對每戰輒㨗(宋史/本傳)¶
　　王鑑字仲明紹定三年李全犯揚州鑑從趙葵徃¶
　　救賊識鑑旗幟曰淮東硬軍也明年趙范約日出¶
　　戰鑑擐甲待旦躍馬疾趨斃全於新塘㨗聞授團¶
　　練使(南畿/志)¶
　　許堪知泰州建堡浚濠四角為月河冦至濠深不¶
　　敢向(泰州/志)¶
　　杜庶字康侯邵武人淳祐中權知真州州素缺備¶
<pb:KR2k0042_WYG_115-20b>¶
　　庶大修守禦積排杉木殆十萬株後又知真州兼¶
　　淮東提㸃刑獄逾年移淮西兼廬州安撫副使人¶
　　歡迎如見慈父治績甚多(宋史/本傳)¶
　　楊文仲字時發彭山人寳祐初通判揚州牙契舊¶
　　額嵗為錢四萬緡累增至十六萬開告訐以求羨¶
　　文仲持不可卒如舊額時議舉行沙田力爭乃得¶
　　寢(宋史/本傳)¶
　　胡拱辰知興化城陷不屈死(興化/縣志)¶
<pb:KR2k0042_WYG_115-21a>¶
　　李庭芝字祥甫應山人開慶初知揚州州新遭火¶
　　廬舍燬以鹽為利而亭户多亡去庭芝悉貸逋假¶
　　錢為屋屋成又免其假錢一嵗官民居皆具鑿河¶
　　四十里入金沙餘慶場以省軍運釋亭户負鹽百¶
　　餘萬平山堂瞰揚城元兵樓其上以射城中乃築¶
　　大郛包城募流民以實之詔命為武鋭軍又大修¶
　　學為詩書俎豆習射禮郡有水旱發廪不足以私¶
　　財賑之民徳之如父母徳祐初元人持榜招之庭¶
<pb:KR2k0042_WYG_115-21b>¶
　　芝焚書斬其使後應端宗召東入海元兵追及於¶
　　泰州死之(宋史/本傳)¶
　　苖再成徳祐初知真州文天祥為元所執與客杜¶
　　滸等亡入真州再成出迎喜且泣欲説李庭芝以¶
　　淮東軍攻灣頭揚子橋夏貴以淮西軍趨建康而¶
　　已以舟師擣鎮江天祥稱善事不果元阿珠來攻¶
　　城陷不屈死(南畿/志)¶
　　孫虎臣徳祐初守泰州元人來攻援兵不至城陷死¶
<pb:KR2k0042_WYG_115-22a>¶
　　之(泰州/志)¶
　元詹士龍宋都統詹鈞子世祖見而嘆曰此忠臣子¶
　　也除興化縣時捍海堰頽壊鹹鹵浸入高郵郡諸¶
　　郡農桑湮沒民饑死流亡者半士龍竭力修築數¶
　　月堰成(南畿/志)¶
　　張震字威亨清苑人泰定元年知真州州介江淮¶
　　百貨叢委率為駔儈所困震誅其尤者又新廟學¶
　　鑄祭器繕陂塘鞫寃獄士民感畏焉(揚州/府志)¶
<pb:KR2k0042_WYG_115-22b>¶
　　胡長孺字汲仲永康人其學九經諸史下逮百氏¶
　　名墨縱横旁行敷落律令程章無不包羅而揆序¶
　　之至元二十五年拜集賢修撰與宰相議不合改¶
　　敎授揚州(元史儒/學傳)¶
　　李齊字公平廣平人至正中知高郵府張士誠呼¶
　　齊使跪齊曰吾膝如鐵豈為賊屈士誠怒碎其膝¶
　　而咼之論者謂大科三魁若台哈布哈没海上李黼¶
　　隕九江洎齊之死皆不負所學云(元史忠/義傳)¶
<pb:KR2k0042_WYG_115-23a>¶
　明張遇林廬州人洪武元年知泰州創置官署興學¶
　　勸農修復橋梁坊巷士民懐之(廣輿/記)¶
　　鄧剛揚州衞指揮使靖難兵至御史王賔命剛贊¶
　　畫戎務尋被執不屈死(南畿/志)¶
　　王思旻黄岡人正統間以同知署泰州事嵗大祲¶
　　適巡按至思旻迎於河干叩泣求題未許思旻曰¶
　　百姓旦暮且死忍獨生耶抱籍躍入湍流巡按驚¶
　　救為具題如請又造廣運望江二橋置預備倉八¶
<pb:KR2k0042_WYG_115-23b>¶
　　十間徳政益勵(泰州/志)¶
　　王漢贛州人景泰四年知儀真縣嵗旱禱雨不應¶
　　迺詣城隍神告曰令之不徳責與神等遂以身與¶
　　神像同鎖以示罰俄而大雨如注民獲有秋(儀徴/縣志)¶
　　陸愈字抑之平湖人成化中知江都縣嵗荒計口¶
　　給賑饑民有鬻子女者捐俸贖之鑿花園港以備¶
　　蓄洩增築邵伯湖堤嵗辦餘錢皆用儲粟民勒石¶
　　紀之(江都/縣志)¶
<pb:KR2k0042_WYG_115-24a>¶
　　劉廷瓚成化中令興化堰堤久廢旱潦無所恃廷¶
　　瓚為規畫修築民號曰劉公堤(興化/縣志)¶
　　彭福字綏之安福人成化十九年知泰州巡河使¶
　　者令泰州月發濬夫三十名代寳應役福堅却之¶
　　州北舊為監運鹽司廨址當事欲隳民居復之力¶
　　争得寢嵗徴給兵豆草民苦輸倉滋累福以折價¶
　　請報可詔各郡縣遵行(泰州/志)¶
　　趙有初沙河人𢎞治五年授揚州府管糧同知有¶
<pb:KR2k0042_WYG_115-24b>¶
　　聲尋遷知府大吏檄徴完任内逋課方可其行有¶
　　初行部至興化見積逋最多鞭笞號苦因垂涕曰¶
　　吾何愛一知府置汝曹於死耶遂棄官歸全活甚¶
　　衆邑人立像視之(揚州/府志)¶
　　徐淮字必東武城人𢎞治中知儀真縣至則汰奢¶
　　靡辨貴賤令行禁止以忤中官被誣謫官(南畿/志)¶
　　王恩餘姚人𢎞治中授揚州知府嵗饑請移商鹽¶
　　留兑運以助不給又取貯馬價糴米騐口分給自¶
<pb:KR2k0042_WYG_115-25a>¶
　　劾擅移之罪活民無算(南畿/志)¶
　　陳憲西平人正徳七年知江都流賊猖獗憲隨事¶
　　區畫守禦備具官兵頓城下者數萬供億旁午而¶
　　閭井晏然(江都/縣志)¶
　　成樂字以和石首人正徳十年知泰州政尚寛惠¶
　　操持清謹卒於官無以為斂士民哭之甚哀(泰州/志)¶
　　蔣瑤字粹鄉歸安人正徳十三年知揚州武宗南¶
　　巡將駐蹕維揚寮屬欲徵已免之糧以供儲偫瑶¶
<pb:KR2k0042_WYG_115-25b>¶
　　叱曰民胡可欺若有罪請自當之比車駕至權璫¶
　　倖帥百計需求瑤一無所應璫矯上命欲刷民間¶
　　女瑤密令三日内畢嫁娶璫恨甚繫瑶於舟不得¶
　　食者三日後遷去夫婦覔輕舸載原攜二衣橐以¶
　　行(揚州/府志)¶
　　謝在南陽人正徳十六年知高郵讞獄執法不避¶
　　權貴以公帑羨餘置田八百畆補官俸士廪之缺¶
　　(高郵/州志)¶
<pb:KR2k0042_WYG_115-26a>¶
　　劉恩字以忠高陽人嘉靖元年知寳應邑大饑疫¶
　　死者相籍恩力請發帑糴榖分委義民於各坊村¶
　　設糜賑濟(寳應/縣志)¶
　　易瓚嘉靖初知揚州府嵗連饑瓚請於朝詔悉蠲¶
　　免税糧賑以太倉銀米全活者十九萬餘人貸種¶
　　三萬七千餘户(揚州/府志)¶
　　周寵字君錫臨海人嘉靖五年知儀真甫下車祛¶
　　里胥宿弊清鹽商包索地租代補嵗辦之賦審丁¶
<pb:KR2k0042_WYG_115-26b>¶
　　夫立九則一切以宜民為本(儀徴/縣志)¶
　　聞人銓字邦正餘姚人嘉靖五年知寳應縣嵗大¶
　　旱運河水涸漕運御史檄令蓄水通漕禁勿啟牐¶
　　銓命啟之曰民命得甦獲譴何憾是嵗旱不為災¶
　　邑有湖患欲開越河以避其險未果行後銓為御¶
　　史力持前議竟得請邑人祠之(寳應/縣志)¶
　　簡籍巴縣人嘉靖中泰州訓導州學田久被占匿¶
　　籍力請當事清還仍增義田五百四十畝(泰州/志)¶
<pb:KR2k0042_WYG_115-27a>¶
　　王臣字公佐南昌人嘉靖六年知泰州浚闗河寛¶
　　徭役行保甲連坐之法撤淫祠毁其銅像以鑄文¶
　　廟罇鉶增修樂器選樂舞生供祀廟廷剙尊經閣¶
　　立宋范仲淹胡瑗祠以化導斯民為己任(泰州/志)¶
　　晏鋭四川人嘉靖中高郵衞經歴倭難起鋭所統¶
　　皆新募卒猝與倭遇衆大奔寇乗之鋭陷陣死(揚/州)¶
　　(府/志)¶
　　侯秩字季常長垣人嘉靖十一年知揚州勤儉率¶
<pb:KR2k0042_WYG_115-27b>¶
　　下多方儲粟至二十萬石倉庾不能容他郡民與¶
　　揚民爭田殺揚民且誣以罪㑹問時其有司偏䕶¶
　　之秩據法忤其意遂妄誣秩罪㑹巡撫御史白其¶
　　事得解(揚州/府志)¶
　　傅珮仁和人嘉靖中知興化縣賦重役煩加以軍¶
　　竈錯處民大困珮力請上官均平賦役又減站役¶
　　民兵嵗省私財以千計(興化/縣志)¶
　　吴桂芳字子實新建人嘉靖三十一年知揚州時¶
<pb:KR2k0042_WYG_115-28a>¶
　　倭寇江北為募練鄉勇備禦之䇿復議築海門泰¶
　　興如臯瓜洲四城城成民得保聚(揚州/府志)¶
　　石茂華字崇質益都人嘉靖三十四年知揚州時¶
　　倭冦作羽書旁午茂華從容應之不動聲色築外¶
　　城捍環河商民至今呼為石城(揚州/府志)¶
　　朱公節山隂人嘉靖中知泰州繕城郭浚河濠倭¶
　　寇不復窺伺胥吏以常例進峻却之(泰州/志)¶
　　朱裒嘉靖三十五年授揚州同知倭寇犯境裒同¶
<pb:KR2k0042_WYG_115-28b>¶
　　高郵衞經歴晏鋭禦之俱戰死即其地立祠賜額¶
　　雙忠(揚州/府志)¶
　　譚黙字仁卿仁化人萬厯中知泰州先是河水齧¶
　　田無以辦漕黙請上官出倉中陳穀并貸鹺金以¶
　　糴榖漕事獲竣又煮糜以活饑民城頺令饑民供¶
　　畚鍤役不至轉徙姜堰盜起黙購誅渠魁州境寜¶
　　謐(泰州/志)¶
　　韓介臨淄人萬厯中知寳應縣時湖水暴溢南城¶
<pb:KR2k0042_WYG_115-29a>¶
　　角堤將決介出立堤上集千人培以剛土堤得全¶
　　(寳應/縣志)¶
　　耿隨龍滑縣人萬厯十四年知寳應縣值大水嵗¶
　　祲隨龍曰不大更張民不濟於是革坊長厫皂里¶
　　夫暨耆民官農由是民盡歸農不復到縣嵗省金¶
　　以萬計在任五年無弊不革所積俸金盡以給兩¶
　　鄉開河之用(寳應/縣志)¶
　　歐陽東鳳字千仞潛江人萬厯十九年知興化縣¶
<pb:KR2k0042_WYG_115-29b>¶
　　時水漲堤決屢請蠲賑不應即自草疏上之以越¶
　　奏罰俸然卒蠲積逋改浮糧折色如所請(廣輿/記)¶
　　崔國裕長安人萬厯四十二年知泰州催科不施¶
　　鞭扑輸者恐後招徠流移至四千餘户(泰州/志)¶
　　劉鐸泰和人天啟中知揚州府魏璫肆虐鐸憤甚¶
　　徃徃形之歌咏邏者刺得鐸所書扇以為謗訕朝¶
　　政逮繫論死璫敗特賜贈廕(揚州/府志)¶
　　王徵字良甫涇縣人為揚州推官值三王之國從¶
<pb:KR2k0042_WYG_115-30a>¶
　　者如林征求百出徵挺身白之王得以無擾及魏¶
　　忠賢搆黄山獄連巨室數百人黠者乘機搆煽下¶
　　徴按問徵據法力爭全宥甚衆時建魏璫祠成徴¶
　　與淮揚道來復獨不徃拜人稱為闗西二勁(廣輿/記)¶
　　趙龍字浴菴番禺人崇禎初知興化縣時盜賊蠭¶
　　起高郵鹽城徃來道絶龍率鄉兵徃捕獲渠魁三¶
　　十七人悉斃杖下餘黨立㪚水患頻仍民殣相望¶
　　請緩徴不得即自拜疏上之被劾落職(興化/縣志)¶
<pb:KR2k0042_WYG_115-30b>¶
　　姜埰字士農萊陽人崇禎五年知儀徴邑故掣鹽¶
　　地御史委令掣騐諸商或以羨例進輙斥去國事¶
　　日棘軍需旁午埰獨加意撫字人比之陽城元結¶
　　云(儀徴/縣志)¶
　　李含乙字青藜四川人崇禎九年知高郵州風度¶
　　雅飭剖決如流有掾以五百金私餽痛懲之嵗大¶
　　旱疫倡諸紳士煮糜設賑全活數萬(高郵/州志)¶
　　湯來賀南豐人崇禎十四年授揚州推官發奸摘¶
<pb:KR2k0042_WYG_115-31a>¶
　　伏有神明之譽又宅心仁厚嘗親至獄中慮囚輕¶
　　罪及株連者槩為省釋(揚州/府志)¶
　　任民育山東人崇禎末知揚州府城陷冠服坐堂¶
　　上兵欲擁之出城不從遂遇害(揚州/府志)¶
國朝王宇春奉天人順治五年知揚州府為政虚已和¶
　　衷諮詢民間疾苦勾稽㑹計皆手自考定不假掾¶
　　吏每戎旅經過輒親至郊外設供帳犒勞約東出¶
　　境無敢譁者(舊通/志)¶
<pb:KR2k0042_WYG_115-31b>¶
　　趙汲字潤宇錦州人順治八年知泰州下車即首¶
　　擒劇盜游三游四等一境肅然䟽濬河淤修學宫¶
　　設藥厰代貧户完漕欠訟獄衰息州被水災田禾¶
　　盡沒力請奏　䝉蠲恤其子良相知揚州府(舊通/志)¶
　　牟文龍字紀伯錦州人順治九年為儀徴令機警¶
　　有幹才催科政善民無逋賦為邑學請增士額得¶
　　如大縣多士徳之征戍徃來多索牽挽夫役文龍¶
　　應付有方民賴不憊¶
<pb:KR2k0042_WYG_115-32a>¶
　　陳洪諫徳州人康熈七年知興化縣時河水為灾¶
　　力請具　題蠲賦流民迫于饑寒走險剽掠洪諫¶
　　練鄉勇嚴保甲守禦有方又厚加撫循招徠復業¶
　　盜賊衰息民賴以安置義塚設育嬰堂皆自捐俸¶
　　不費民間錢¶
　　張可立奉天人康熈十六年為興化令開濬市河¶
　　設立藥局息訟省刑水旱灾傷必奔籲上臺得所¶
　　請而後已邑志㪚軼為聘名人排纂後遷秩去邑¶
<pb:KR2k0042_WYG_115-32b>¶
　　人垂泣送之¶
　　熊開楚字文友石首人康熙二十四年知江都縣¶
　　徴輸立易知由單以杜胥吏侵蝕包攬之弊邑遶¶
　　大江蘆洲坍漲不常開楚履洲清大賦均訟息嵗¶
　　祲力請賑䘏為貧民贖還所鬻子女署高郵及儀¶
　　徴篆皆著政績調直𨽻新安縣卒於官後部議行¶
　　追江都逋賦奉¶
　予豁免¶
<pb:KR2k0042_WYG_115-33a>¶
　　　　徐州府¶
　漢張禹字伯達襄國人元和三年為下邳相蒲陽坡¶
　　久堙禹開水門灌溉遂成良田鄰郡歸者千餘户¶
　　功曹吏戴閏故太尉掾權傾郡内有小譴禹令自¶
　　致徐獄正其法長吏以下莫不震悚(後漢書/本傳)¶
　　韓稜字伯師舞陽人章帝時為下邳令多異政邑¶
　　獨不雹徴拜尚書邳人廟祀之(南畿/志)¶
　　牟融字子優安邱人為豐令視事三年縣無獄訟¶
<pb:KR2k0042_WYG_115-33b>¶
　　為州郡最(後漢書/本傳)¶
　　費汎字仲虞呉興人為蕭令先敎後罰風化大行¶
　　沛有蝗不入蕭境朝廷嘉之(後漢/記)¶
　　魏朗字少英上虞人桓帝時彭城令時中官子弟¶
　　多行不法朗與更相章奏幸臣忿之(後漢書/黨錮傳)¶
　　陳登字元龍下邳人為徐州典農校尉巡土田之¶
　　宜盡鑿溉之利秔稻豐積(三國先/賢行狀)¶
　三國王祥字休徴琅琊臨沂人為魏徐州刺史呂䖍¶
<pb:KR2k0042_WYG_115-34a>¶
　　别駕委以州事時寇盜充斥祥頻討破之時人歌¶
　　曰海沂之康實賴王祥邦國不空别駕之功(晉書/本傳)¶
　南北朝魏劉渴侯不知何許人禀性剛烈太和中為¶
　　徐州後軍適寇至力戰不敵遂被獲瞋目大罵為¶
　　賊所殺贈立忠將軍平州刺史(魏書節/義傳)¶
　隋劉高彭城人大業時為蕭令時長吏多贓汚高清¶
　　節愈勵風敎大洽獄無繫囚為吏民所稱(南畿/志)¶
　唐韋恒陽武人開元初為碭山令臨政寛惠吏民愛¶
<pb:KR2k0042_WYG_115-34b>¶
　　之天子東巡州縣供帳皆鞭朴趣辦恒不立威而¶
　　事集(唐書韋/思謙傳)¶
　　許孟容字公範長安人辟武寧張建封府李納以¶
　　兵拒境建封遣使諭止三徃不聴孟容徃敷陳順¶
　　逆納即悔謝罷兵(唐書/本傳)¶
　　韓愈字退之鄧州南陽人為張建封推官操行堅¶
　　正鯁言無所忌(唐書/本傳)¶
　　李藩字叔翰趙州人張建封辟為判官建封病篤¶
<pb:KR2k0042_WYG_115-35a>¶
　　豪州刺史杜兼隂圖代之疾驅至徐藩泣謂曰府¶
　　帥疾危公宜謹守土何棄州而來不速歸當行舉¶
　　劾兼錯愕去(唐書/本傳)¶
　宋曹彬雍熙中鎮徐州性仁愛有犯法者逾年然後¶
　　杖之人問其故彬曰吾聞此人新娶婦若遽杖之¶
　　彼舅姑必以婦為不祥吾故緩其事而卒亦不赦¶
　　也(宋史/本傳)¶
　　孔道輔字原魯宣聖四十五代孫景祐初知徐州¶
<pb:KR2k0042_WYG_115-35b>¶
　　道輔不避權勢以剛直聞於時(宋史/本傳)¶
　　梁適字仲賢東平人知淮陽軍奏減京東預買紬¶
　　百三十萬論景祐赦書不當錄朱梁後仁宗記其¶
　　名(宋史/本傳)¶
　　程珦慶厯初知沛縣會久雨平地出水晩種不入¶
　　珦謂俟可種而耕則時已過矣募富民捐菽數千¶
　　石以貸農使布之水中水未涸而甲已露是年遂¶
　　不艱食(朱子/文集)¶
<pb:KR2k0042_WYG_115-36a>¶
　　王洙字原叔宋城人皇祐初知徐州時京東饑值¶
　　賦薪揵塞商胡河輸半已足洙命更其餘為榖粟¶
　　誘愿輸者以餔流民因募壯健為兵得千餘人盜¶
　　賊衰息部使上最第一(宋史/本傳)¶
　　蘇軾熙寜末知徐州河決曹村水漲城下富民爭¶
　　出避軾曰富民出衆皆動搖驅令復入隨呼營卒¶
　　築東南長堤起戯馬臺屬於城會天晝夜雨城不¶
　　浸者三版軾遂廬城上令官吏分堵以守城卒獲¶
<pb:KR2k0042_WYG_115-36b>¶
　　全(宋史/本傳)¶
　　曾肇元祐七年以刑部侍郎出知徐州仁厚謙和¶
　　而執法頗嚴雖親故有犯未嘗少貸在州多善政¶
　　公餘著書不輟(南畿/志)¶
　　米芾字元章呉人由禮部員外郎出知淮陽軍用¶
　　文雅為治尚禮敎袪淫祀秩滿歸橐蕭然遇風舟¶
　　危作詩矢諸神風頓止(宋史/本傳)¶
　　田晝字承君陽翟人徽宗時知淮陽軍嵗大疫日¶
<pb:KR2k0042_WYG_115-37a>¶
　　挾醫問病者救之後卒民祀為土神(宋史/本傳)¶
　　王復以龍圖閣待制知徐州建炎三年金兵圍徐¶
　　復與子倚嬰城固守外援不至城陷嫚罵死闔門¶
　　百口皆遇害其帳下趙立為掩其屍奏請立廟時¶
　　敎授鄭褒巡檢楊彭年同死之(南畿/志)¶
　元揚珠吉達徹爾世祖時為徐州達嚕噶齊崇尚經¶
　　術周知民隱鋤强扶弱吏民畏而愛之(徐州/志)¶
　　耶律廷瑞至元中為蕭縣尹改建學宫士風一振¶
<pb:KR2k0042_WYG_115-37b>¶
　　(蕭縣/志)¶
　　趙野字子開濟南人大徳初為沛縣尹勸農興學¶
　　政平訟理(南畿/志)¶
　　苖澤大徳六年知睢寧縣有幹濟才嵗饑建言宜¶
　　蠲賦賑給河水衝決置大舟以濟民涉(南畿/志)¶
　　楊㤗大徳十一年為碭山縣尹加意庠序勸課農¶
　　桑政敎兼舉(碭山/縣志)¶
　　郭瑄字廷玉至正五年為豐縣尹沈毅有為凡有¶
<pb:KR2k0042_WYG_115-38a>¶
　　大興作皆不動聲色人爭趨之(豐縣/志)¶
　　諤勒哲圖字仲玉至正中監蕭縣政簡賦平吏畏民¶
　　愛行部所至一飯必酬其直(蕭縣/志)¶
　明文景宗合肥人洪武初知徐州招徠勸課民皆安¶
　　業善因事成功多所創建(南畿/志)¶
　　楊節中樊城人洪武戊寅以薦舉知徐州以厚風¶
　　俗為務會郡大疫遣醫四出療治躬自督視貧者¶
　　并捐俸給之(南畿/志)¶
<pb:KR2k0042_WYG_115-38b>¶
　　曾本雩都人洪武五年為豐令亷潔寛平吏民懷¶
　　服(豐縣/志)¶
　　陳葵慈谿人洪武中知邳州興學校勸農桑有遺¶
　　愛百姓懐之(南畿/志)¶
　　郝玘永樂元年知碭山勸督耕桑鼓勵庠序明敏¶
　　亷慎政化大行以憂去服闋謁選蕭人請為令政¶
　　績復著(碭山/縣志)¶
　　梁孟嶽貴谿人永樂初知宿遷歴二考賦均訟平¶
<pb:KR2k0042_WYG_115-39a>¶
　　婚姻死喪皆有贍給(南畿/志)¶
　　甯直滕縣人宣徳初知宿遷縣莅事公平政敎兼¶
　　舉(南畿/志)¶
　　宋誠字彦實蘄州人景泰中知徐州器宇才能迥¶
　　出人表吏民畏服(南畿/志)¶
　　周廣榮吉水人成化中知邳州文章政事俱優(邳/州)¶
　　(志/)¶
　　何皥公安人成化六年知睢寜縣蝗不入境瑞麥¶
<pb:KR2k0042_WYG_115-39b>¶
　　叢生(睢寜/縣志)¶
　　曹卿成化間以御史謫判邳州興利除害治績甚¶
　　著(邳州/志)¶
　　張夢輔澄州人成化中知碭山剛果有為盜賊屏¶
　　跡(南畿/志)¶
　　李惟聰杞縣人𢎞治中知邳州為政平易讞獄詳¶
　　慎(邳州/志)¶
　　雷爵朝邑人𢎞治中知邳州令善民安(邳州/志)¶
<pb:KR2k0042_WYG_115-40a>¶
　　張瓛福山人𢎞治中知宿遷縣百廢具興(宿遷/縣志)¶
　　樊準南昌人正徳中知徐州先是中貴督廣運倉¶
　　儲左右恣肆莫敢誰何準至一繩以法會進鮮横¶
　　索驛遞準亷其所挾私物狀裁抑之被誣逮繫老¶
　　幼號泣追送事白調任(徐州/志)¶
　　張淮字本豫義勇前衞人正徳中知徐州會上南¶
　　幸鄉民惶懼僉思竄匿淮與判官董相慰安之悉¶
　　心經畫秋毫不以擾民時服其才(徐州/志)¶
<pb:KR2k0042_WYG_115-40b>¶
　　馬裕臨朐人正徳三年知蕭縣嵗饑發廪以賑仍¶
　　日煮豆粥三百釡食之又撫流移墾荒萊補助不¶
　　給邑人依若慈母焉(蕭縣/志)¶
　　胡守約字希會合州人知沛縣中官史宣進貢經¶
　　沛陵轢郡縣守約與宣訐奏被誣繫獄比鞫對持¶
　　論侃侃得釋歸(沛縣/志)¶
　　周尚化太和人正徳四年知邳州强寇壓境修築¶
　　土城竭力守禦(邳州/志)¶
<pb:KR2k0042_WYG_115-41a>¶
　　高巖瀘州人正徳中知邳州不避權勢臨民莊而¶
　　禮士優(邳州/志)¶
　　王治字純甫永平人知沛縣沛故無城治為剙築¶
　　又撤龍泉寺徙建學宫(沛縣/志)¶
　　劉陽字一舒安福人嘉靖中知碭山縣俗多盜陽¶
　　捕其魁撲殺之奸民震慴邑苦河患乃齋沐七日¶
　　率父老請禱河忽自疏者二十七里(碭山/縣志)¶
　　李文憲字從周北直人嘉靖中授沛縣丞有賊百¶
<pb:KR2k0042_WYG_115-41b>¶
　　餘人突夜入城劫掠憲率民兵徃捕賊挺身當先¶
　　矢盡遇害(沛縣/志)¶
　　任惟賢黄陂人知豐縣築新堤崇節孝抑奸貪雪¶
　　幽滯緩征薄斂與民休息(豐縣/志)¶
　　劉順之馬平人隆慶六年知徐州徐頻年被水築¶
　　張村站堤塞房村決口乂創築周圍䕶城堤遍歴¶
　　郊原問民間疾苦請賑䘏之嵗旱禱雨輒應火延¶
　　城樓望拜即滅居四年百度具飭(徐州/志)¶
<pb:KR2k0042_WYG_115-42a>¶
　　呉文光高安人萬厯元年知豐縣裁冗役修縷堤¶
　　墾荒田作士氣貧民有逋賦者請以地變直措資¶
　　市為學田(豐縣/志)¶
　　王廷卿荆門人為碭山令多方撫字賢聲流聞當¶
　　路薦章凡七上萬厯初入覲上簡循吏得二十五¶
　　人廷卿與焉(碭山/縣志)¶
　　申其學日照人萬厯十年知睢寧縣建城築堤不¶
　　擾民亦不糜公帑舉行保甲鄉約皆有實效(睢寧/縣志)¶
<pb:KR2k0042_WYG_115-42b>¶
　　傅惟翼富順人萬厯四十五年知徐州為政簡要¶
　　凡可因者因之不可者務與衆參酌而後去賦平¶
　　役省循良為一時之冠(徐州/志)¶
　　張鏡心字湛虛磁州人天啟四年知蕭縣里長苦¶
　　丁糧繁費過多鏡心自為解兌不以累民邑内有¶
　　故河久湮疏通之得增民田千頃(蕭縣/志)¶
國朝周祚永西安人順治十一年知宿遷縣招流移墾¶
　　荒瘠徴賦令民自封納櫃盡除耗羨米麥二税収¶
<pb:KR2k0042_WYG_115-43a>¶
　　　用制斛革行户供應之擾胥𨽻非奉憲檄不濫差¶
　　　遣四境晏然¶
　　　王相呂泰州舉人授睢寧敎諭順治九年膠寇陷¶
　　　城抗義不屈遂被害奉¶
㫖贈國子監博士¶
　　　李之實夀州嵗貢授睢寧訓導順治九年膠寇陷¶
　　　城抗義不屈與敎諭王相呂同被害奉¶
㫖贈國子監博士¶
<pb:KR2k0042_WYG_115-43b>¶
　　　江鴈卿江西人康熙八年知徐州政尚寛和不事¶
　　　刑扑州舊有版荒地四千七百餘頃丁糧未除力¶
　　　請上官¶
　　題免卒於官囊無一錢州民為之營殮(以上舊/通志)¶
　　　李允貞徳州人順治二年知豐縣時經制未定賦¶
　　　役孔亟允貞秩然有條應以暇豫民得不擾會碭¶
　　　山令缺頑民煽亂奉檄兼攝碭事時首惡已就擒¶
　　　鎮將欲窮治寇黨允貞亷其無辜具文陳請願以¶
<pb:KR2k0042_WYG_115-44a>¶
　　身家保之事得寢因撫綏招徠逃亡者皆復業明¶
　　年代者至百姓攀轅泣送之¶
　　閻玿太原人順治三年知豐縣毎周諮邑中利病¶
　　輒與興除禁兑糧解頭及收糧大户民尤便之時¶
　　山東逋寇未殄玿解槖增修土城不以費民¶
　　孫枝蕃三原人康熙十二年知徐州時黄河汎溢¶
　　居民洶懼乃出私錢募人夫取石築堤䕶城城賴¶
　　以全州苦協濟夫役一徵發率數百千人枝蕃力¶
<pb:KR2k0042_WYG_115-44b>¶
　　請免之滇閩變作官兵道徐竭力供億不擾民間¶
　　以勞卒官¶
　　佟國弼奉天人康熙三十九年知徐州嵗饑力請¶
　　蠲賑嘗發常平倉麥二千石假貸饑民明年又饑¶
　　民不能盡償國弼代為償之河北田舊無隄數遭¶
　　水患乃出私錢築子堰數十里嵗得有秋徐俗貧¶
　　人産子多不舉捐貲立育嬰堂募乳嫗哺養存活¶
　　頗衆卒於官奔哭者不絶¶
<pb:KR2k0042_WYG_115-45a>¶
　　　　太倉州¶
　宋高衍孫嘉定初置縣衍孫首知縣事剙建治廨城¶
　　隍坊陌壇壝學校靡不周飭(太倉/州志)¶
　元伊埒哈雅䝉古人任崇明達嚕噶齊嵗旱齋宿寳¶
　　慶觀禱雨妻死弗顧謂家人曰女等殮之吾為民¶
　　禱雨未獲不可歸也言既雨大注(崇明/縣志)¶
　　孟集至正間知崇明州州有三沙東沙視兩沙為¶
　　最貧不宜五榖米常貴集置常平倉於州治之南¶
<pb:KR2k0042_WYG_115-45b>¶
　　以時糶糴價乃平(崇明/縣志)¶
　　巴哩雅至正間崇明州達嚕噶齊州址為潮吞齧¶
　　相地遷之(崇明/縣志)¶
　　任立太原人授嘉定知州釋寃獄四十九人嵗祲¶
　　全活饑民六千餘户(嘉定/縣志)¶
　明劉秩字伯序豐城人呉元年知崇明州渡海誓曰¶
　　茍犯民秋毫者有如此水既至興利除害奏減酒¶
　　税鹽課與塗田未成而有賦者章四上嵗省三萬¶
<pb:KR2k0042_WYG_115-46a>¶
　　石有竒(南畿/志)¶
　　王瑛建安人洪武中知崇明時徙建城郭創縣治¶
　　定坊巷構公宇相度經畫瑛之功居多從子鋭正¶
　　統中亦令崇明審驗人户定其徭役貢賦之法庠¶
　　士素乏科第選敏者與講經傳竄改程業自是登¶
　　庸相望時天旱蝻生為文祭八蜡之神即雨三日¶
　　(葉盛撰/刻石文)¶
　　練達新淦人建文間知嘉定縣視事甫三月靖難¶
<pb:KR2k0042_WYG_115-46b>¶
　　師渡江從父子寧被誅達知不免一夕載妻子赴¶
　　海死(嘉定/縣志)¶
　　連俊邠州人宣徳中知崇明縣嵗旱正賦缺供俊¶
　　請以麥豆代解報可民以為便明年復大饑迺請¶
　　借常熟官糧萬石賑給海中田坍糧存者悉言於¶
　　大吏奏蠲之(南畿/志)¶
　　祖述字尚賢宣徳中以福建參政左遷知嘉定邑¶
　　田數嚙於海賦無所出上疏蠲之又嵗造船以供¶
<pb:KR2k0042_WYG_115-47a>¶
　　漕運及漑田之河久淤塞悉疏上聞自是船罷造¶
　　而河亦浚(南畿/志)¶
　　龍晉吉水人天順元年由御史出知嘉定縣有獄¶
　　訟累年不決者晉至立辨決之呉淞江鹽鐵塘久¶
　　淤塞晉督丁夫開浚獲一石刻於江岸其文曰得¶
　　一龍江水通人為歎異(嘉定/縣志)¶
　　呉哲成化間知嘉定誠心質行常以六事箴之座¶
　　右(嘉定/縣志)¶
<pb:KR2k0042_WYG_115-47b>¶
　　李端字表正棗陽人𢎞治十年立太倉州端以御¶
　　史知州事時當草創兩衞弁爭長軍伍侮鄉民端¶
　　平以法皆斂手服(太倉/州志)¶
　　王應鵬正徳間知嘉定縣被召赴京僚佐餽贐一¶
　　介不取行至淮有持金二鎰布百疋以獻者驚問¶
　　之曰感恩切骨敢以為獻應鵬笑曰有是哉乃受¶
　　布一疋仍製衣以賞篙工其清介如此(嘉定/縣志)¶
　　倪宗正餘姚人正徳中由翰林出知太倉州嵗大¶
<pb:KR2k0042_WYG_115-48a>¶
　　水賑活甚衆復條陳地方利弊六事於朝凡興水¶
　　利均田税數十年皆用其策(太倉/州志)¶
　　李資坤字伯生昆陽州人嘉靖中知嘉定清節絶¶
　　倫尤篤於風義建忠孝貞烈二祠立社學十有六¶
　　皆有田有廛為圖永久(嘉定/縣志)¶
　　熊桴字元乘武昌人嘉靖間知太倉州倭薄城桴¶
　　晝夜守禦倭退苦旱請上官疏免一嵗税糧孑遺¶
　　全活(太倉/州志)¶
<pb:KR2k0042_WYG_115-48b>¶
　　陳如松字向南同安人知太倉州負高才有强力¶
　　事無劇易立解嘗試童子千餘一日夜榜發有遺¶
　　斥者求署如松問姓名隨誦其疵句大驚而退(太/倉)¶
　　(州/志)¶
　　馬麟字子振嘉靖間知嘉定縣嚴重寡言笑邑有¶
　　桀黠為伍衆患苦之一日密召其魁令自相摘發¶
　　先後盡寘之法嘗濬練祁塘自治城至外岡鎮止¶
　　舍於外七日而畢工(嘉定/縣志)¶
<pb:KR2k0042_WYG_115-49a>¶
　　張守直字時舉遵化人嘉靖中知嘉定故事賦入¶
　　例有收頭一充是役無不破家守直罷不復用諸¶
　　如庫子里長為民所不便者悉罷之(嘉定/縣志)¶
　　萬思謙字益甫南昌人嘉靖中知嘉定倭寇薄東¶
　　城乗風焚倉舍城幾陷思謙叩頭籲天風反火滅¶
　　賊酋中矢石死乃解去邑城土堞難守請易以甓¶
　　明年城成賊果大至恃以無恐(嘉定/縣志)¶
　　唐一岑嘉靖間知崇明縣時縣治新徙平洋沙一¶
<pb:KR2k0042_WYG_115-49b>¶
　　岑築城未畢倭寇猝至死之(崇明/縣志)¶
　　韓浚字邃之淄川人萬厯間知嘉定催科舊以十¶
　　日為期浚易之以月茍輸將如約則終嵗不至縣¶
　　庭有鄉民入市横被毆劫不識其主名浚訊知形¶
　　狀曰此必某某捕之不刑而服(嘉定/縣志)¶
　　張世臣新野人萬厯二十九年知崇明縣築海堤¶
　　七十餘里捍田萬餘頃(崇明/縣志)¶
　　王廷舉萬厯中嘉定敎諭與諸生砥礪名節邑令¶
<pb:KR2k0042_WYG_115-50a>¶
　　知其賢數咨以政人謂與侯暱欲有所干望其顔¶
　　色輒慚沮而退(嘉定/縣志)¶
　　劉士斗字瞻夫南海人崇禎時知太倉州官衙不¶
　　取一物值生子市呉紬四尺人以為竒(太倉/州志)¶
　　錢肅樂字希聲鄞縣人知太倉州不畏强禦常以¶
　　孝友勸導州民有母訟子扶其子令跪母前因諭¶
　　其母以爾子罪不至死且子死將誰依皆感動泣¶
　　謝去有兄弟訟者曰汝小忿奈何傷天性盍退思¶
<pb:KR2k0042_WYG_115-50b>¶
　　之越數日兄弟果來謝(太倉/州志)¶
　　李玉森字木公高要人崇禎時為嘉定丞甫至謁¶
　　直指其僚俱叩頭襲不典之稱玉森獨長跪呼大¶
　　人直指怒玉森極論大人之名美而未易踐不典¶
　　之稱乃輿臺小人所宜直指改容禮之(嘉定/縣志)¶
　　文祖堯字心傳雲南人崇禎時為太倉學正繕文¶
　　廟整祭噐諄諄訓諸生以聖賢之道已而棄官寓¶
　　荒寺尋歸卒於道諸生即寓室為祠曰思賢廬(太/倉)¶
<pb:KR2k0042_WYG_115-51a>¶
　　(州/志)¶
國朝閔有義孝感人順治二年嘉定典史盜入城焚劫¶
　　縣庫巡撫王國寳疑有變欲遣兵屠戮有義叩頭¶
　　力爭乃止¶
　　白登明字林九蓋州人太倉州知州甫莅任立四¶
　　禁一衙蠧一地棍一賭博一奸淫犯者置重法境¶
　　内肅然訪究地方利弊纎悉皆知之故摘發無不¶
　　中隣境有寃抑者輒愬上官願下州為理其為政¶
<pb:KR2k0042_WYG_115-51b>¶
　　以誅强暴全善類為務州田高仰需蓄洩自劉河¶
　　湮塞嵗苦旱潦乃先濬朱涇後及劉河凡六十里¶
　　不兩月告竣州及崑嘉二邑咸賴其利(舊通/志)¶
　　潘師質字敏慎宜春人知嘉定縣官舍蕭然日食¶
　　粗糲時邑蠧導衞弁為奸索額外加漕耗若干師¶
　　質置不應會民毆擊其為首者致殞憲府檄詰其¶
　　事師質自投秦淮河死而以書繫臂極言衞弁加¶
　　耗之害百姓聞者無不感泣(舊通/志)¶
<pb:KR2k0042_WYG_115-52a>¶
　　陳慎字懐藎文安人順治十年授崇明知縣會海¶
　　潮溢傷禾稼慎力請於撫臣具　題邀¶
　免本年正供一萬八千有竒復設法賑䘏民賴全活¶
　　者甚衆十六年海寇犯江寧崇邑孤懸海外慎練¶
　　鄉勇措兵餉以死守之築文成壩使兩沙聲勢聨¶
　　絡民恃以無恐積勞成疾卒以守禦功¶
　察司僉事¶
　　陸隴其字稼書平湖人康熙庚戌進士授嘉定知¶
<pb:KR2k0042_WYG_115-52b>¶
　　縣縣俗婚䘮諸禮多以侈靡相倣效隴其下令禁¶
　　飭示以品制而率之勤儉為政務鋤强梗抑胥吏¶
　　然不甚拘於法輒以至情悱惻相感動大賈某結¶
　　長吏横行里中僕占賣薪者妻論如律某大恐諭¶
　　之曰人無不可自新若自新未晩某感泣一變前¶
　　所為市鎮少年數十為朋以拳勇毆擊為事亷其¶
　　尤者責而械於門出入臨視誡諭警切視其情色¶
　　果悔而釋之其黨悉㪚役𨽻向以千數後乃稍稍¶
<pb:KR2k0042_WYG_115-53a>¶
　　　易業自去踰年訟者絶少催科立甘限法應輸者¶
　　　自限輸若干届期及半即得宥以故絶不用杖而¶
　　　輸者爭至性淡泊一介不取食米俱自平湖載來¶
　　　署中隙地種蔬自給婢嫗治織絍每公事出父老¶
　　　爭看清官上官嫌其儒生迂緩劾去之民罷市三¶
　　　日乞留不得去之日送者數萬人填塞道路所著¶
　　　困勉錄三魚堂集等書闡發義理有功後學崇祀¶
　　　名宦雍正二年奉¶
<pb:KR2k0042_WYG_115-53b>¶
㫖升入　文廟從祀西廡¶
　　　　　海州¶
　　南北朝齊桓崇祖字敬逺下邳人泰始二年崇祖自¶
　　　魏將部曲奔朐山宋以為戍主魏人襲之城中大¶
　　　懼皆下船欲去崇祖曰賊非有宿謀者可急去二¶
　　　里外大呼而來云艾塘義人已破賊請戍軍速徃¶
　　　逐之舟中人果喜爭上岸崇祖引入據城堅守遣¶
　　　羸弱入島人持兩炬登山鼔譟魏軍乃退(齊書/本傳)¶
<pb:KR2k0042_WYG_115-54a>¶
　隋張孝徴東海令嘗築西海堰捍潮民免水患(南畿/志)¶
　　元曖東海令於境内築兩堰西南接蒼梧山東北¶
　　至巨平山外捍海潮内貯山水民獲灌漑之利(南/畿)¶
　　(志/)¶
　唐杜令昭海州刺史值海漲築永安隄以防民患(南/畿)¶
　　(志/)¶
　宋石延年字曼卿通判海州廉能有為吏民悦服(南/畿)¶
　　(志/)¶
<pb:KR2k0042_WYG_115-54b>¶
　　孫洙字巨源廣陵人神宗時知海州免役法行常¶
　　平使者欲加斂緡錢洙力爭之旱蝗為害禱朐山¶
　　得雨蝗赴海死(宋史/本傳)¶
　　劉彝字執中福州人知朐山䘏孤寡作陂池敎種¶
　　藝平賦抑奸邑人紀其事目曰治範(宋史/本傳)¶
　　張叔夜字稽仲徽宗時知海州宋江趨海濵劫鉅¶
　　舟十餘載鹵獲叔夜設伏近城而出輕兵距海誘¶
　　之戰先匿壯士海旁伺兵合舉火焚其舟賊聞之¶
<pb:KR2k0042_WYG_115-55a>¶
　　皆無鬬志伏兵乗之擒其副賊江乃降(宋史/本傳)¶
　　侯畐字道子樂清人寳佑五年通判海州兼河南¶
　　府計議官李松夀據山東突出漣泗間畐鏖城下¶
　　死之闔門遇害太學生三十二人言於朝即海州¶
　　賜廟諡曰節毅(宋史忠/義傳)¶
　元沂川至元二年知沭陽縣創建縣治修學宫招徠¶
　　流亡敎之樹畜(南畿/志)¶
　明郎廷珪湖廣人洪武初知贛榆縣百度皆所創建¶
<pb:KR2k0042_WYG_115-55b>¶
　　(南畿/志)¶
　　馬希賢浙江人洪武八年知沭陽專務徳化不尚¶
　　刑威興利除弊知無不為(南畿/志)¶
　　陶昺南城人成化五年知海州有守有為衆務具¶
　　舉(海州/志)¶
　　陸逺秀水人成化間知海州途遇怪風遣吏跡之¶
　　風所止處有人死樹下亷得謀殺者寘之法又中¶
　　途犢鳴馬前驅之不去隨犢至坡下有盜牛者殺¶
<pb:KR2k0042_WYG_115-56a>¶
　　其母一訊而服人以為神(海州/志)¶
　　劉魁高唐人成化間知贛榆公平亷潔去後民思¶
　　之(南畿/志)¶
　　王舉鄒縣人成化中知贛榆亷明擢御史(贛榆/縣志)¶
　　林廷玉𢎞治中由工科謫判海州清明果斷學宫¶
　　及祠廟壇壝次第修治(南畿/志)¶
　　盛鵬襄城人先知贛榆調沭陽均徭薄税興學䘏¶
　　民(沭陽/縣志)¶
<pb:KR2k0042_WYG_115-56b>¶
　　王相汝寧人正徳初知沭陽流賊犯境築壘濬濠¶
　　民賴以安(沭陽/縣志)¶
　　易瓚肅寧人正徳中知沭陽流寇初平治尚寛厚¶
　　省刑薄斂逃民悉歸(沭陽/縣志)¶
　　陳治典宋平人嘉靖末知贛榆招撫流移與民休¶
　　息胥吏作奸生事痛懲抑之(贛榆/縣志)¶
　　劉士燝遼東人崇禎十五年以江都敎諭署沭陽¶
　　縣事尋實授得士民心十六年城破死之(沭陽/縣志)¶
<pb:KR2k0042_WYG_115-57a>¶
國朝穆爾謨山海人順治四年知贛榆縣精明嚴毅聴¶
　　㫁如流羽寇猖獗爾謨親率鄉兵勦捕民賴以安¶
　　遷内部主事(舊通/志)¶
　　李士麟定襄人順治六年授海州同知居官慈恕¶
　　臨事果毅海寇薄城士麟登陴守禦間督鄉勇出¶
　　竒兵擊之已而賊大至城潰被執不屈死之¶
　　　　通州¶
　宋曾易占祥符間知如臯縣嵗大饑請於州得越海¶
<pb:KR2k0042_WYG_115-57b>¶
　　轉粟全活數萬人明年稍稔州課民賦如常易占¶
　　力請緩至嵗盡又立孔子廟諷縣人興於學(王安/石太)¶
　　(常博士曾/公墓誌)¶
　　王隨字子正河南人乾興間以秘書少監出知通¶
　　州州瀕海人不知學隨徙孔子廟起學舍州人喜¶
　　始遣子弟就學(宋史/本傳)¶
　　呉遵路字安道丹陽人明道二年知通州時天下¶
　　旱蝗遵路乘未饑時募閭右出錢遣人航海糴米¶
<pb:KR2k0042_WYG_115-58a>¶
　　以備平糶又結蓬茆百間出俸設糜以處流移諸¶
　　郡多轉死惟通獨完後為淮南轉運副使於真泰¶
　　高郵軍廣常平儲蓄備賑置斗門十九以蓄泄水¶
　　利凡所規畫後皆便之(宋史/本傳)¶
　　任建中寳元間通判通州築隄二十里以捍江潮¶
　　田無嚙沒民咸稱為任公隄(南畿/志)¶
　　沈起字興宗鄞人至和中知海門縣瀕海地卑間¶
　　嵗潮至冒民田舍起為築隄百里引江水灌溉其¶
<pb:KR2k0042_WYG_115-58b>¶
　　中田益闢民相率以歸至立祠以報(宋史/本傳)¶
　　胡安國字康侯崇安人以右文殿修撰知通州會¶
　　敵薄都城安國子寅為郎在城中或憂之安國曰¶
　　主上被重圍臣子方恨効死無路敢愛子乎(南畿/志)¶
　　李大有東陽人通州通判農月苦旱大有鑿狼山¶
　　麓引江水入河漑之嵗以大稔(通州/志)¶
　元張𢎞綱字憲臣益都人定逺大將軍招討使鎮江¶
　　隂盜起安吉𢎞綱率兵徃捕未踰旬擒之(元史/本傳)¶
<pb:KR2k0042_WYG_115-59a>¶
　明熊春洪武初知通州自州治學校以至旗亭郵舍¶
　　一皆春所創建吏弊民奸釐剔殆盡(南畿/志)¶
　　蕭盛陽武人成化間判通州修學宫濬河渠造橋¶
　　梁築隄岸百二十里民享其利(南畿/志)¶
　　蔡暹成化間知泰興縣築江堰一萬六千餘丈賑¶
　　借饑糧一萬三千餘石(南畿/志)¶
　　鄭重字本𢎞慈谿人成化二十年知通州修石牐¶
　　唐家壩水洞十五所重濬金沙河及西亭河數十¶
<pb:KR2k0042_WYG_115-59b>¶
　　里葺明倫堂及齋舍三十餘間(通州/志)¶
　　劉文寵玉田人𢎞治四年知如臯縣縣養馬止百¶
　　匹永樂間六安州以災暫寄養馬千三百餘匹沿¶
　　習不改大為民厲值朝使清理馬政文寵力請如¶
　　原額(如臯/縣志)¶
　　羅賢蓬溪人𢎞治中知泰興敝衣垢履有寺僧與¶
　　民爭田不得因獻於貴戚賢曰貧民恒業詎可奪¶
　　以媚豪貴哉執法愈堅(泰興/縣志)¶
<pb:KR2k0042_WYG_115-60a>¶
　　黄璉山西人正徳七年泰興主簿流賊經縣劫掠¶
　　璉率民兵與戰生擒賊黨李南乗勝追奔被創死¶
　　(泰興/縣志)¶
　　裴紹宗字伯修渭南人正徳十三年令海門裁抑¶
　　浮費奏蠲坍糧後官給事中以諫死(南畿/志)¶
　　張承恩字君賜易州人正徳間知通州不避彊禦¶
　　有獻沙漲田於戚畹者承恩曰若彼得地吾民失¶
　　業逃矣出榜諭之其人懾而止(通州/志)¶
<pb:KR2k0042_WYG_115-60b>¶
　　黎堯勲四川人嘉靖中知如臯縣豪室悍竈兼并¶
　　為患堯勲特請均田辨肥磽以定税分上中下三¶
　　則迄今便之(如臯/縣志)¶
　　稽鑘徳清人嘉靖中知如臯縣甫至罷私奉金二¶
　　千有竒釋坐盜誣者十八人與戍將約毋犯民俄¶
　　卒殺漁者鑘執而詰之卒伏辜(如臯/縣志)¶
　　包檉芳嘉興人隆慶三年以督學左遷通州運判¶
　　初至海潮大作溺死人畜無算檉芳行勘以舊隄¶
<pb:KR2k0042_WYG_115-61a>¶
　　主省費各竈户多在堤外今當迂十五六里費雖¶
　　多然有益於民堤成民為立祠呼其堤曰包公堤¶
　　(通州/志)¶
　　李衷純字元白秀水人萬厯末知如臯縣瀕海徙¶
　　嚙不時或有浮漲成洲豪家輒據為業洲民爭之¶
　　不得則以其田獻於勳弁每秋穫戈船旗鼓勢猖¶
　　甚𠂻純單車諭解之有大盜數百倚洲恣劫衷純¶
　　捕馘其渠餘醜盡散造戰艦募兵巡邏江上以寧¶
<pb:KR2k0042_WYG_115-61b>¶
　　(如臯/縣志)¶
國朝陳棐光州人順治二年知泰興縣邑中伏莽與援¶
　　將相抗棐守禦策應盡協機宜寇盜屏息丈田畆¶
　　均賦役平獄訟繕學宫以最擢御史(舊通/志)¶
　　陳秉彝字大倫奉天人順治五年知如臯縣留心¶
　　利弊興革得宜九年淫雨江水泛民多流亡秉彜¶
　　倡募設賑三月全活甚衆邑人許吏部直明季殉¶
　　難秉彜擢諫垣為特疏請䘏(舊通/志)¶
<pb:KR2k0042_WYG_115-62a>¶
　¶
　¶
　¶
　¶
　¶
　¶
　¶
　¶
<pb:KR2k0042_WYG_115-62b>¶
　¶
　¶
　¶
　¶
　¶
　¶
　¶
　江南通志卷一百十五¶
