# -*- mode: mandoku-view; -*-
#+TITLE: 江南通志
#+DATE: 2015-08-24 22:41:09.315663
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷一百十六
<pb:KR2k0042_WYG_115-1a>¶
欽定四庫全書¶
　江南通志卷一百十六¶
　　職官志¶
　　　名宦(五/)　(安徽寜三府/)¶
　　　　安慶府¶
　漢朱邑字仲卿舒人少時為舒桐鄉嗇夫亷平不苛¶
　　以愛利為行未嘗笞辱人存問耆老孤寡遇之有¶
　　恩所部吏民愛敬焉(漢書循/吏傳)¶
<pb:KR2k0042_WYG_115-1b>¶
　三國孟宗為呉雷池監作鮓寄母母還之曰汝為魚¶
　　官作鮓寄我非避嫌也(呉書/)¶
　晉陶侃字士行鄱陽人少孤貧廬江太守張䕫召為¶
　　督郵領樅陽令有能名遷郡主簿會州從事之郡¶
　　欲有所按侃閉門部勒郡吏謂茍相逼不以禮吾¶
　　能禦之從事即退(晉書/本傳)¶
　唐獨孤及字至之洛陽人天寳末為舒州刺史嵗旱¶
　　鄰郡多逋亡而舒獨安以課賜金紫(唐書/本傳)¶
<pb:KR2k0042_WYG_115-2a>¶
　　麴信陵呉縣人貞元中為舒州望江令愛民如子¶
　　嵗旱齋戒為文痛自引咎以鐵板丹書禱於神雨¶
　　驟至及受代民遮道不得去後卒於官將輿櫬歸¶
　　邑民號哭留葬治所(南畿/志)¶
　　張萬福元城人嘗攝舒州刺史督捕淮南盜賊窮¶
　　破株黨(唐書/本傳)¶
　　胡珦字潤博宗城人貞元中刺舒州嵗大熟麥一¶
　　莖數穗閭里歌舞之考功以聞(韓愈胡良/公神道碑)¶
<pb:KR2k0042_WYG_115-2b>¶
　　韓震元和八年令桐城自開元中徙治山城地多¶
　　獳虎毒虺震焚薙草木其害遂除民始獲安(安慶/府志)¶
　　鄭榖滎陽人守舒州水旱小沴䖍禱輒應齊楚飛¶
　　蝗為災將及舒榖夙興告於神蝗旋退復為雷雹¶
　　麋爛百姓歌曰禾稼美如雲實由鄭使君(安慶/府志)¶
　宋馮瓚字禮臣歴城人嘗知舒州境内多産菰蒲魚¶
　　鼈防禦使司超盡征其入瓚以為攘奪民利奏請¶
　　蠲之(宋史/本傳)¶
<pb:KR2k0042_WYG_115-3a>¶
　　游酢字定夫建陽人歴知舒州待僚吏有恩使人¶
　　樂自盡而無敢慢民戴若父母去久愈見思云(宋/史)¶
　　(道學/傳)¶
　　李炳肥鄉人以殿中侍御史出知舒州建隆初征¶
　　金陵沿淮供億惟舒無匱(宋史/本傳)¶
　　劉沆字沖之吉州人天聖八年通判舒州有大獄¶
　　歴嵗不決沆數日剖之人服其能(宋史/本傳)¶
　　李孝基字伯始幽州人嘗知舒州簿書繁委判決¶
<pb:KR2k0042_WYG_115-3b>¶
　　如流舒吏受賂鬻獄孝基亷得其實即抵吏罪(安/慶)¶
　　(府/志)¶
　　李師中字誠之楚丘人神宗時知舒州師中為治¶
　　不尚威罰務以信服人至明而恕去之日民擁道¶
　　遮泣馬不能行(宋史/本傳)¶
　　黄庭堅字魯直分寧人徽宗朝知舒州以徳化民¶
　　不事箠楚愛山谷寺林泉之勝築精舍於傍自號¶
　　山谷道人(安慶/府志)¶
<pb:KR2k0042_WYG_115-4a>¶
　　孫知㣲高宗時通判舒州淮賊劉忠薄舒知微繕¶
　　甲兵厲士卒登陴固守城陷不屈賊怒臠而食之¶
　　(南畿/志)¶
　　蕭服字照甫廬陵人調望江令治以敎化為本訪¶
　　王祥卧氷池孟宗泣筍臺皆為築亭刻唐賢令¶
　　麴信陵文於石俾民知趨向(宋史沈/畸傳)¶
　　黄幹字直卿閩縣人寧宗時知安慶府沿邉多警¶
　　民情震恐乃請城安慶不俟報即日興工城分十¶
<pb:KR2k0042_WYG_115-4b>¶
　　二料先自築一料計工費若干然後委官吏役民¶
　　兵五千人人役九十日而計人户産錢起丁夫通¶
　　役二萬夫人十日而罷日五鼔坐堂濠砦官受命¶
　　畢乃治府事理民訟接賔客閲士卒會僚佐究邊¶
　　防利病次則巡城視役晩入書院講論經史是嵗¶
　　大旱幹登郡閣望濳山再拜雨即至後二年北軍¶
　　破黄州淮東西皆震獨安慶按堵無恐既而霖潦¶
　　月餘巨浸暴至城屹然無虞舒人徳之曰不殘於¶
<pb:KR2k0042_WYG_115-5a>¶
　　寇不蹈於水生我者黄父也(宋史道/學傳)¶
　　夏椅安慶通判元兵壓境制置使范文虎以城降¶
　　椅義不肯屈仰藥而卒衣襟中有遺筆云職當其¶
　　劇運逢其否負吾君親方寸亂矣命無所逃當死¶
　　而死五十六年歸其天理(南畿/志)¶
　元陳寧宋徳祐初元師下饒州寧匿山中巴延素聞¶
　　寧賢下令不得寧即屠其地寧流涕曰奈何以我¶
　　故而殘鄉里遂出見巴延送入京授泌州知州遷¶
<pb:KR2k0042_WYG_115-5b>¶
　　安慶同知行府事嫗育噢咻皖人戴為慈母(安慶/府志)¶
　　余闕字廷心廬州人至正十三年起闕副使僉都¶
　　元帥府事分兵守安慶時南北音問隔絶兵食俱¶
　　乏抵官十日而寇至拒却之乃集有司與諸將議¶
　　屯田戰守計環境築堡砦選精甲外扞而耕稼於¶
　　中屬縣灊山八社土壤沃饒悉以為屯明年春夏¶
　　大饑人相食乃捐俸為粥活者甚衆民失業者數¶
　　萬咸安集之又明年秋大旱為文祈潛山神三日¶
<pb:KR2k0042_WYG_115-6a>¶
　　雨盜據石蕩湖平之令民取湖魚而輸魚租十五¶
　　年夏大雨江漲屯田禾半沒城下水湧有物吼聲¶
　　如雷闕祠以少牢水輒縮秋稼登得糧三萬斛闕¶
　　度軍力有餘乃浚隍增陴外環以大防深塹三重¶
　　南引江水注之環植木為柵城上四面起飛樓表¶
　　裏完固陞都元帥廣西猫軍五萬從元帥阿爾斯蘭¶
　　沿江下抵廬州闕移文詔還軍猫有暴於境者收¶
　　殺之凛凛不敢犯時羣盜環布四外闕居其中左¶
<pb:KR2k0042_WYG_115-6b>¶
　　提右挈屹為江淮一保障論功拜江淮行省叅知¶
　　政事仍守安慶通道於江右商旅四集池州趙普¶
　　勝帥衆攻城連戰三日敗去乂至相拒二旬退懐¶
　　寧縣逹嚕噶齊伯嘉努戰死十七年普勝同青軍¶
　　兩道來攻拒戰月餘敗走秋拜淮南行省左丞安¶
　　慶倚小孤山為藩蔽命義兵元帥胡巴延統水軍¶
　　戌焉十月沔陽陳友諒自上游直擣小孤山巴延¶
　　戰四日夜不勝追至山口鎮明日癸亥薄城下闕¶
<pb:KR2k0042_WYG_115-7a>¶
　　遣兵扼於觀音橋俄饒州祝寇攻西門闕斬却之¶
　　乙巳賊乗東門紅旗登城闕簡死士力擊賊復敗¶
　　去戊申賊并軍攻東西二門又却之賊恚甚乃樹¶
　　柵起飛樓庚戌復來攻金鼓聲震地闕分諸將各¶
　　以兵扞賊晝夜不得息癸卯賊益生兵攻東門丙¶
　　午普勝軍東門友諒軍西門祝寇軍南門四面蟻¶
　　集外無一甲之援西門勢尤急闕身當之徒步提¶
　　戈為士卒先士卒號哭止之揮戈愈力仍分麾下¶
<pb:KR2k0042_WYG_115-7b>¶
　　将督三門之兵自以孤軍血戰斬首無算而闕亦¶
　　被十餘創日中城陷城中火起闕知不可為自剄¶
　　墮清水塘中妻伊伯氏及子徳生女安安皆赴井¶
　　死(元史/本傳)按闕女名安安史作福童誤福童其甥也¶
　　亦殉節今依賈良傳改正¶
　　韓建字公懋遼西人至正中以宗正郎中知安慶¶
　　潁六盜起所在守令多棄城走建治城隍計軍實¶
　　示民必守與賊大小百餘戰皆敗之盜大忿乃悉¶
<pb:KR2k0042_WYG_115-8a>¶
　　衆來城南郛久隳為民居聫艦以為捍蔽盜縱火¶
　　舟焚艦諸守將皆潰民走視建建方部署寮吏如¶
　　平日民乃無恐且戰且撲盜轉西郛却之東郛又¶
　　却之相火所經撤民屋材夜為柵盜無所利乃引¶
　　去時余闕來戍郡道聞城陷矣比至乃完問故父¶
　　老皆曰韓公完我及安慶為陳友諒所陷建方卧¶
　　病罵不屈求死甚急賊怒殺之舁尸去𦵏南門外¶
　　江邊(安慶/府志)余闕同時死者建一家被害城中民相¶
<pb:KR2k0042_WYG_115-8b>¶
　　率登城樓自捐其梯曰寧俱死此誓不從賊焚死¶
　　者以千計其知名者萬户李宗可紀守仁陳彬金¶
　　承宗元帥府都事特穆爾布哈萬户府經歴段桂芳¶
　　千户和實布哈新李廷玉葛延齡丘卺許元琰奏¶
　　差烏徳美百户黄寅孫安慶推官黄圖嚕岱經歴¶
　　楊桓知事余中懐寧尹陳巨濟凡十八人(元史余/闕傳)¶
　明譚啓宗字敬先明初知安慶府寇至啓宗帥殘民¶
　　固守陳友諒死太祖憫江夏屢困戰鬬不忍加兵¶
<pb:KR2k0042_WYG_115-9a>¶
　　命啓宗徃諭之啓宗宣明威徳言論慷慨聞者感¶
　　動厚其禮遇復命還安慶(安慶/府志)¶
　　周濟洛陽人知安慶府故事民役以三等九則準¶
　　之濟易以什伯之法民以為便郡中婚葬從奢下¶
　　令約之嵗時宴會甚張者罰如令風俗一變(安慶/府志)¶
　　鍾蕃字廷芳崇徳人知安慶府嚴而當於法有侵¶
　　官儲者夜投火燬籍蕃有所疑故禱神而曰神告¶
　　我收訊之其人引服聞者皆驚(安慶/府志)¶
<pb:KR2k0042_WYG_115-9b>¶
　　胡儼字若思南昌人知桐城縣心存撫字政尚寛¶
　　平蠲逋賑乏除虎驅蝗表祀循良歴有惠績(鄭曉/名臣)¶
　　(記/)¶
　　袁慶祥字徳徴雩縣人成化間知潛山少有氣節¶
　　嘗詣闕上書繫獄杖㡬死及來潛興學勸農平賦¶
　　息訟不朞年政績卓然(潛山/縣志)¶
　　姚岳長興人𢎞治間知宿松愛民禮士然不少假¶
　　借異縣民有負租課者族大而驕岳請於臺使者¶
<pb:KR2k0042_WYG_115-10a>¶
　　捕坐如律故事邑令北覲多括民財為資岳獨秋¶
　　毫無擾民有道獻者悉却之(宿松/縣志)¶
　　張文錦字闇夫遼陽人正徳中知安慶府宸濠來¶
　　攻出府庫金懸城上向守偹楊鋭曰師行號令出¶
　　於君而信賞係於我鋭喜曰戎可以即矣時文錦¶
　　力疾坐城上以鎮衆心城賴以完(南畿/志)¶
　　楊鋭南京羽林指揮守備安慶知宸濠必反嘗作¶
　　大江自岷峨至海圖實於彭蠡處致意又於安慶¶
<pb:KR2k0042_WYG_115-10b>¶
　　城内設井治鈎距火藥埋地中及宸濠圍城衆戴¶
　　板掘城號呼震天鋭用布一方裼以紙束火藥㪚¶
　　於戴木上一時火發盡棄去冦夜成橋接城欲上¶
　　鋭偽實大銃以石金鼓迎之寇望奔㪚即遣人由¶
　　水穴出燒之相守二十餘日知寇已懈乃使泅者¶
　　入水次聞舟中鼾聲即剠殺斬䌫發舟於江中岸¶
　　頭放火銃城上喊聲相接命指揮崔文縱殺之寇¶
　　失錯而返論功拜都督僉事(南畿/志)¶
<pb:KR2k0042_WYG_115-11a>¶
　　王誥霸州人正徳中知懐寧到官裁旬日宸濠來¶
　　攻誥獨守北城晝夜與賊戰賊數敗却以功遷知¶
　　蘭州(安慶/府志)¶
　　胡纘宗字世甫泰安人由南吏部郎中擢守安慶¶
　　築龍壩開呉塘烏石堰以漑田修文廟祭器建射¶
　　圃進諸生行鄉射禮暇即講學郡齋人文蔚起(安/慶)¶
　　(府/志)¶
　　呉之才字室白新昌人令懐寧政尚惇大不苛索¶
<pb:KR2k0042_WYG_115-11b>¶
　　細過嵗苦蝗之才諭民捕之計石給錢米明年水¶
　　災復請蠲租賑給(安慶/府志)¶
　　石簡字亷伯臨海人知安慶府均賦役定為圖籍¶
　　(安慶/府志)¶
　　王宗徐字鵝泉江西人守安慶敝衣蔬食端潔峭¶
　　直以忤當路去官精形家者言於東郭外建浮圖¶
　　七級以砥江流皖用是日盛(安慶/府志)¶
　　董進第字子庸元城人嘉靖中令太湖一疏一鮭¶
<pb:KR2k0042_WYG_115-12a>¶
　　不妄取於民遊潛山樵子歌曰山水之清猶有飛¶
　　塵縣官之清不染一塵(太湖/縣志)¶
　　羅汝芳字惟徳南城人嘉靖中知太湖務以徳化¶
　　民闢講堂與諸生明聖學公事亦多決於其中吏¶
　　民有過諄諄訓誡刑雖設而不用時單騎尋勝樵¶
　　豎不知其為官也乃自作歌曰我馬飲清泉清泉¶
　　照我馬童子不知官紛紛來馬下(太湖/縣志)¶
　　陳于階兩人同姓名俱知桐城一為遵化人嘉靖¶
<pb:KR2k0042_WYG_115-12b>¶
　　末行一條編法吏不擾民當事善之請檄天下以¶
　　為式桐濵江有洲沃衍數十里于階曰此可障而¶
　　耕築堤成田嵗獲榖數萬石民名之曰陳家洲一¶
　　曲周人萬厯初四郊清晏而于階修城民頗駭之¶
　　及流寇猖獗桐獨以城堅得全(桐城/縣志)¶
　　蹇達巴縣人萬厯乙亥授安慶府丞攝篆望江請¶
　　城望江七閲月告竣明年復董役城桐城後流寇¶
　　殘破郡縣二城獨完(安慶/府志)¶
<pb:KR2k0042_WYG_115-13a>¶
　　張緒字無意漢川人桐城敎諭少與張居正同舉¶
　　赴選部居正趣使召之緒曰未見天子豈敢先謁¶
　　相公由是不得官京師緒講學民環聴者亦蒸蒸¶
　　焉會大訃銓部將黜之皖守曾汝檀曰此天下第¶
　　一流寧罷檀毋黜緒乃得留既出不使緒知緒聞¶
　　亦不報謝(桐城/縣志)¶
　　常自裕鄢陵人天啓初授安慶府推官二王之國¶
　　道經皖先聲拆毁河漘民居開纜徑又取縴夫數¶
<pb:KR2k0042_WYG_115-13b>¶
　　千民間騷動自裕抗議止之(安慶/府志)¶
　　王治心忻州人崇禎庚辰授安慶同知不假人嚬¶
　　笑居官灌園植蔬以自給所職江防屯糧至即覈¶
　　虛伍剔隠佃豪强憚之後乞致仕巡撫黄配元曰¶
　　吾將表君為諸郡標準何得遽及菟丘巡撫史可¶
　　法亦疏言如王治心者不通長安一字然終不得¶
　　調乙酉左兵破安慶治心具衣冠坐㕔事厲聲罵¶
　　曰爾客兵何故作逆爾皖兵何故助逆我清官王¶
<pb:KR2k0042_WYG_115-14a>¶
　　治心也恨不能盡殱爾輩遂遇害(安慶/府志)¶
　　來集之蕭山人崇正壬午安慶推官時困兵荒罹¶
　　法者衆集之訊獄詳慎小眚悉宥之癸未秋左兵¶
　　萬艘泊江掠婦女無算集之抗義贖還民得完聚¶
　　(安慶/府志)¶
　　楊爾銘筠連人崇禎七年知桐城年甫弱冠流寇¶
　　圍城親率士民格鬬得退寇氛益張登陴擊柝繕¶
　　壘請援者七年城賴以完尋擢御史(桐城/縣志)¶
<pb:KR2k0042_WYG_115-14b>¶
　　張利民侯官人崇禎間知桐城縣時張獻忠百計¶
　　攻城凡四十餘晝夜利民死守㑹總兵黄得功來¶
　　援圍乃觧城内安插孫羅兩營兵三千禍不減賊¶
　　利民委曲交歡兵民以安(桐城/縣志)¶
　　黄配元江西人崇禎七年知望江縣八年調懐寧¶
　　週城建敵臺浚舊濠又於濠外築牛馬墻具礟石¶
　　守禦在縣六年賊不敢逼(望江/縣志)¶
　　潘可大江寧人崇禎八年授安慶營守備尋晉遊¶
<pb:KR2k0042_WYG_115-15a>¶
　　擊丁丑寇大掠野可大與安池兵備道史可法四¶
　　面堵截以功加叅將總兵程龍進勦可大副之遇¶
　　賊於酆家店賊數萬騎來攻龍可大祗三千人結¶
　　營守且戰營破可大自剄龍自焚史可法招魂而¶
　　哭之為立祠城東(安慶/府志)¶
　　張寳山四川人初𨽻總戎麾下史可法命率健丁¶
　　八十人戍桐城賊勢甚熾寳山身先士卒皆一當¶
　　百授桐標營叅將戰輒㨗辛巳賊革里眼叛寳山¶
<pb:KR2k0042_WYG_115-15b>¶
　　禦之戰死於魯硔山(桐城/縣志)¶
　　戚國泰字寧宇義烏人起行伍崇禎十三年操江¶
　　鄭二陽命國泰駐大雷練鄉勇籍皆市人國泰申¶
　　紀律數年遂成勁旅陞叅將賊入境城西北角圮¶
　　國泰夜密築疑城障之賊至城已完恃以防固國¶
　　泰凡守望江七年禦賊禦左兵皆以血戰卒保孤¶
　　邑(望江/縣志)¶
　　朱應嘉沈丘人崇禎十四年知潛山時張獻忠踞¶
<pb:KR2k0042_WYG_115-16a>¶
　　桐遣帥破潛應嘉與典史沈所安抱印潛居太平¶
　　寺賊尋踪至執歸桐索賄以贖應嘉厲聲曰死即¶
　　死耳我身膺民社不能掃清豺虎肯以賄免乎罵¶
　　不絶口與所安俱遇害(潛山/縣志)¶
　　施元緒浙江人崇禎十五年授宿松丞時邑新破¶
　　於賊加以蝗疫緒奉檄徵漕歎曰民食草皮再加¶
　　敲扑民盡矣吾寧以一人代千萬人之死晨起具¶
　　衣冠端坐自縊事聞得邀蠲免民皆泣(宿松/縣志)¶
<pb:KR2k0042_WYG_115-16b>¶
　　趙繼春崇禎間任太湖守備縣築城方半流賊突¶
　　至繼春逆戰於洪家嶺孤軍無援力竭死之(太湖/縣志)¶
　　金應元㑹稽人崇禎間知太湖賊寇潛山應元議¶
　　請兵不果越數日賊長驅入境應元自誓必死賊¶
　　執之加刃于頸脅令跪應元曰聚六州鐵鑄跪字¶
　　不成賊怒殺之事聞贈太僕少卿廕一子(太湖/縣志)¶
　　袁懋齡字大年豐城人崇禎間令望江兵荒洊至¶
　　行賑恤力守孤城鄰縣皆破邑獨全(望江/縣志)¶
<pb:KR2k0042_WYG_115-17a>¶
　　丘壮猷六安人崇禎壬午以叅將移鎮太湖張獻¶
　　忠營於天堂山壯猷夜遣兵襲之多所斬馘既而¶
　　部卒通賊濳引入城壯猷血戰死(太湖/縣志)¶
國朝賈壯字止菴襄城人順治丙戌進士知懐寧縣兵¶
　　燹未久壯招集流亡惠通工商或單騎巡行田間¶
　　諮民疾苦時滇閩楚粤用兵懐為八省孔道供億¶
　　繁劇壮儲偫有素即羽檄紛馳莫不咄嗟立辦復¶
　　建　文廟輯邑志百廢具舉以課最擢户部主¶
<pb:KR2k0042_WYG_115-17b>¶
　　事歴官僉憲(舊通/志)¶
　　鄭遹元密雲人順治己丑進士知潛山縣兵燹後¶
　　一意撫綏修舉廢墜操江都御史李日芃檄取邑¶
　　志歴百二十年未修遹元排纂詳覈上之與鎮將¶
　　梁大用協築土城自此守禦有備民樂安堵(舊通/志)¶
　　黄熙纘字敬菴晉江人順治甲午舉人授安慶府¶
　　推官署郡篆㑹海氛告警安慶以上游孤峙人¶
　　情洶洶熙纘誓衆登陴悉力捍禦有持偽檄至¶
<pb:KR2k0042_WYG_115-18a>¶
　　者立縛置獄中已而大兵㑹勦熙纘率各營水師¶
　　追擊之以功擢刑科給事中世襲三等阿達哈哈¶
　　番(舊通/志)¶
　　常大忠字二河交城人順治壬辰進士知潛山邑¶
　　畝籍無稽大忠單騎從數力荷餱糧履畝清丈賦¶
　　役以均建立書院捐貲置學田於邑治建庫樓各¶
　　鄉立眺臺以備守望又折𠂻古禮及律書著明冠¶
　　婚䘮祭之制以示民皆遵行之(舊通/志)¶
<pb:KR2k0042_WYG_115-18b>¶
　　趙世貞字興公開原人由貢授沛令有賢聲陞安¶
　　慶知府清慎愛民均地丁省徭役捕蝗禱雨皆有¶
　　實政在郡十年民安訟息卒於官蕭然無以殮民¶
　　肖像祀之(舊通/志)¶
　　遲大魁奉天人順治間為宿松縣丞值江西金聲¶
　　桓亂邑與九江接壌逆黨突至有勸之偕逃者大¶
　　魁義不茍免罵賊而死¶
　　張洪極杏山人順治八年知桐城縣㑹嵗旱徒跣¶
<pb:KR2k0042_WYG_115-19a>¶
　　走四十里禱於屋脊山踰年復旱亦如之桐當孔¶
　　道時大兵徃來洪極拮据措辦不擾民間嵗餘去¶
　　官士民惜之¶
　　盧肇冶烏程人順治中知宿松縣邑當凋瘵之餘¶
　　悉心撫字閭里安恬流亡復業時比之和風瑞日¶
　　孫繼文奉天人順治中知宿松縣素嫻勇略大兵¶
　　至皖策應調度悉協機宜㕓士不驚鄉民安堵¶
　　張茁字文霞嘉善人順治十三年知安慶府汙萊¶
<pb:KR2k0042_WYG_115-19b>¶
　　初墾闢者苦額賦不支茁力請上官題請三年後¶
　　起科瀕江蘆洲多坍缷茁單騎親丈酌腴瘠均廣¶
　　狹洲民咸得甦息¶
　　王民皥字孟遷臨川人順治十五年知宿松縣勸¶
　　民節用務本墾荒田千頃有竒奉檄丈畝為畫圖¶
　　以進造册編審户丁釐剔詭寄㑹部使者文洲民¶
　　皥徒行露宿供億悉出俸錢又力請豁明季新增¶
　　之課邀¶
<pb:KR2k0042_WYG_115-20a>¶
恩得免¶
　　鄥汝楫江夏人順治乙未進士十五年知桐城縣¶
　　夙有威名豪强為之斂迹前令葉桂祖革除里役¶
　　汝楫踵行愈力又均魚課本折解費延塾師於四¶
　　門城樓資之館餐俾敎民間子弟¶
　　　　徽州府¶
　三國賀齊字公苖山隂人仕孫權為中郎將擊丹陽¶
　　黟歙破之權遂割為新都郡以齊為太守(呉志/本傳)¶
<pb:KR2k0042_WYG_115-20b>¶
　南北朝宋羊欣太山人新安太守在郡四年簡惠著¶
　　稱(宋書/本傳)¶
　齊蕭潁胄字雲長南蘭陵人為新安太守吏民懷之¶
　　(齊書蕭/赤斧傳)¶
　梁伏暅字元曜安丘人梁新安太守民賦不登者輒¶
　　以太守田米助之郡多麻苧家人無以為繩民為¶
　　立祠(梁書/本傳)¶
　　任昉字彦昇樂安人梁天監六年為新安太守不¶
<pb:KR2k0042_WYG_115-21a>¶
　　事邊幅每曳杖徒行民通詞訟者就路決焉卒於¶
　　官闔郡痛惜共立祠祀之(梁書/本傳)¶
　　徐摛字士秀郯人梁大通三年為新安太守政尚¶
　　清淨敎民禮義勸課農桑期月之間風俗便改(梁/書)¶
　　(本/傳)¶
　唐蘇瓌字昌容武功人為歙州刺史時來俊臣貶州¶
　　叅軍人懼其復用多致書請瓌瓌叱其使曰吾忝¶
　　為州牧高下自有體能過待小人乎遂不發書(唐/書)¶
<pb:KR2k0042_WYG_115-21b>¶
　　(本/傳)¶
　　薛稷字嗣通汾隂人為黟令今有薛公祠碑廣徳¶
　　三年立(南畿/志)¶
　　劉贊字公佐大厯中歙州刺史觀察使韓滉奏其¶
　　治有異行加金紫(南畿/志)¶
　　崔淙字君濟博陵人刺歙州簡約束明信誓懲害¶
　　郡之奸除險詭之俗召拜長安令(南畿/志)¶
　　崔元亮字晦叔磁州人元和中刺歙州故事民間¶
<pb:KR2k0042_WYG_115-22a>¶
　　馬牛生駒犢官輒籍之吏得為奸元亮焚其籍悉¶
　　不問民多山處輸租甚苦為下令計斛輸錢逺近¶
　　便之(唐書/本傳)¶
　　邢羣字渙思河間人刺歙州時杜牧為睦守問徃¶
　　來者邢君何以為治曰急於束縛黠吏冗事弊政¶
　　不以久逺必務盡根本牧嘆曰邢君去縉雲日老¶
　　稚泣送於路用此術也(南畿/志)¶
　　吕季重河東人為歙州刺史歙東南有車灘湍悍¶
<pb:KR2k0042_WYG_115-22b>¶
　　每覆舟季重出俸錢疏鑿遂成安流因名吕公灘¶
　　(南畿/志)¶
　　路旻元和中令祁門邑西武陵嶺險溢旻鑿石為¶
　　盤道又閶門溪水壞舟開斗門洩之今號路公溪¶
　　(南畿/志)¶
　　陳甘節咸通三年為祁門令時閶門溪斗門久廢¶
　　甘節以俸募民穴石積木為梁因山派渠餘波導¶
　　入乾溪舟行乃安(新安文/獻志)¶
<pb:KR2k0042_WYG_115-23a>¶
　宋李維字仲方肥鄉人咸平中知歙州至郡起學舍¶
　　行鄉射之禮代還同判太常禮院(宋史/本傳)¶
　　歐陽潁字孝叔廬陵人知歙州有盜殺人於市三¶
　　年捕不獲潁至得之治七州皆有聲(南畿/志)¶
　　王薦字繼道宣城人知歙縣遵敎條布慈惠免逋¶
　　責寛徭税吏絶侵宄人無淹繫以致道遺莫拾户¶
　　闢不閉(蔣之竒嵗/寒亭賦)¶
　　蘇轍字子由眉山人元豐間知績溪縣時有令江¶
<pb:KR2k0042_WYG_115-23b>¶
　　東諸郡市買戰馬他邑預括民馬吏縁為奸轍曰¶
　　取馬使者未到徐為之備可也及州符至縣督馬¶
　　轍乃以夏税違期為由召諸鄉保正副詰之曰誰¶
　　為有馬者衆以實對復諭之曰事止此矣取馬者¶
　　至則出馬不至則已皆再拜曰幸甚然取馬者卒¶
　　不至(南畿/志)¶
　　黄誥字君謨岳陽人紹聖二年知歙州首謁先聖¶
　　升堂講周禮諭父老遣子弟入學聴講更剙學舍¶
<pb:KR2k0042_WYG_115-24a>¶
　　明年登第者十人(南畿/志)¶
　　曾孝藴政和中知歙州方臘起青溪孝藴勅郡内¶
　　無得奔擾分守阨塞人恃以安(南畿/志)¶
　　郭師中宣和初知徽州亷潔愛民不受私謁方臘¶
　　陷歙師中死之(新安文/獻志)¶
　　洪造舉進士黟縣尉方臘倡亂造拒之為所殺璽¶
　　書褒美(宋史洪/皓傳)¶
　　毛粟宣和初為徽州司士叅軍嘗攝州事適睦冦¶
<pb:KR2k0042_WYG_115-24b>¶
　　陷城執粟欲降之不屈罵賊而死舉家遇害(南畿/志)¶
　　盧宗原宣和三年知徽州睦寇既平奉詔修築城¶
　　垣即大甎隱起為文以戒後人無忘寇難綜理有¶
　　道民賴以安(南畿/志)¶
　　鞠嗣復不知何許人宣和初知休寧縣方臘黨破¶
　　縣脅使降嗣復罵賊求死賊曰我縣人也明府有¶
　　善政我不忍殺乃委之而去初嗣復聞難率吏民¶
　　修城立門衆赴工守備畧就朝廷知之進其官二¶
<pb:KR2k0042_WYG_115-25a>¶
　　等(宋史忠/義傳)¶
　　郟升卿乾道三年知徽州奏罷剙科錢及歙縣絹¶
　　(南畿/志)¶
　　趙師䕫乾道間鎮新安嵗祲遣郡從事下邑計口¶
　　授粟擿奸憝釐積弊凡民所不便者皆罷之郡人¶
　　立祠於天慶觀(南畿/志)¶
　　陳居仁字安行興化軍人淳熙初知徽州至則告¶
　　以天子節經費以惠儉瘠不能推廣聖徳吏則有¶
<pb:KR2k0042_WYG_115-25b>¶
　　罪乃招三衙軍植二表於庭有輸納中度而遭抑¶
　　退者抱所輸立表下親視之人無留滯吏不能措¶
　　手鄰州有訟多詣臺省乞決於居仁秩滿邦人挽¶
　　留由間道去(宋史/本傳)¶
　　祝禹圭字汝玉信安人淳熙中知休寧縣為政清¶
　　簡常著東西銘解朱子為作新安道院記(程敏政/文獻志)¶
　　李子宣知婺源縣請蠲無名之税(南畿/志)¶
　　張拱辰字南暉淳熙中知祁門縣嵗旱躬踐深山¶
<pb:KR2k0042_WYG_115-26a>¶
　　循行阡陌視所傷之處蠲其租賦邑人歌曰桑底¶
　　不聞兒捕雉道旁只見馬留錢(程敏政/文獻志)¶
　　盛文昭知婺源縣敏而能察囹圄未嘗妄繫一人¶
　　(南畿/志)¶
　　龔椿字永年紹熙間知祁門嵗饑與縣尉姚淑問¶
　　發常平粟以賑不待報曰但活一縣百姓雖失官¶
　　何憾秩滿兒童裂綵為旗聨句龔父活我福夀千¶
　　春亦餞姚尉曰薰陶和氣一千日全活饑民十萬¶
<pb:KR2k0042_WYG_115-26b>¶
　　家(程敏政/文獻志)¶
　　趙希逺字安父嘉定初守徽州飛蝗翳日希逺禱¶
　　於神蝗㪚山谷中翌日皆死米價騰踴即發廪賑¶
　　給兼勸富民捐粟為助全活無算(南畿/志)¶
　　袁甫字廣微鄞縣人知徽州府治先敎化崇學校¶
　　訪便民事上之請蠲減婺源紬絹茶租折帛錢月¶
　　樁錢請照咸平紹興乾道寛恤指揮受納徽絹定¶
　　每匹十兩請下常平轉運兩司蓄常平義倉備¶
<pb:KR2k0042_WYG_115-27a>¶
　　荒興修陂塘剙築百梁以父憂去(宋史/本傳)¶
　　趙希愬嘉定中徽州推官上官檄委鑿山取石砌¶
　　漁梁又撥錢五千緡市田以備將來修築希愬措¶
　　置得宜民不知擾(南畿/志)¶
　　彭方字季直桐廬人嘉定間知歙縣愛養民力征¶
　　賦以時太守袁甫賢之發郡帑五百萬佐其惠政¶
　　方悉以代輸下户折斛之額始方父子皆從學於¶
　　朱子至是即縣齋建祠并為記(程敏政/文獻志)¶
<pb:KR2k0042_WYG_115-27b>¶
　　任良弼嘉定中令休寧時臣僚奏乞下江東漕¶
　　司問拯弊之䇿良弼請本縣折帛一項減三分之¶
　　一又請蠲積欠二十萬緡詔俱從之(南畿/志)¶
　　謝采伯紹定間知徽州府徽與衢嚴接壤盜發常¶
　　山采伯請調兵遏之禱雨輒應虎豹遁跡(程敏政/文獻志)¶
　　劉炳字叔文紹定間知徽州新學舍敎育士子撥¶
　　田以繼廪粟減租蠲逋罷巖鎮市𣙜(南畿/志)¶
　　魏克愚字明已臨卭人了翁之子淳祐壬子知徽¶
<pb:KR2k0042_WYG_115-28a>¶
　　州闢貢院作橋梁政恬事熙民安其化(南畿/志)¶
　　王應麟字伯厚慶元府人父撝嘗守徽州民稱清¶
　　白太守應麟始至父老慶曰此清白太守子也摧¶
　　豪右減租賦民大悦(宋史/本傳)¶
　元趙謙樊川人至元四年以懷逺大將軍為徽州路¶
　　總管言於行省夏税折納綿絹為邦人永利(南畿/志)¶
　　許楫字公度太原人至元間為徽州路總管民租¶
　　入親視槩量時當僧格立尚書㑹計天下錢糧¶
<pb:KR2k0042_WYG_115-28b>¶
　　户部尚書王巨濟倚勢刻剝遣吏徴徽民鈔多輸¶
　　二千錠巨濟怒其少欲更益千錠楫曰公欲百姓¶
　　死耶生耶如欲其死雖萬錠可徴也巨濟怒解徽¶
　　州賴以免考滿去徽之績溪歙縣民柯三八等因¶
　　饑阻險為寇行省左丞以兵捕之相拒七月使人¶
　　諭之三八等曰但得許總管來皆降矣楫單騎趨¶
　　賊壘衆見楫來皆拜曰請署牓以付我楫請退軍¶
　　一舍賊果降(元史良/吏傳)¶
<pb:KR2k0042_WYG_115-29a>¶
　　陳發江西人元貞中為休寧尹單騎之官首開渠¶
　　溉田各數千頃府檄收永豐倉廪料量公平無粒¶
　　粟羡溢秩滿仍單騎而歸(南畿/志)¶
　　郝思義字宜之真定人大徳中徽州路總管以宰¶
　　相子自裹衣糧來郡新學宫刋朱子語類蠲除酒¶
　　税頒農桑輯要於里社縣囚至郡即遣民立碑記¶
　　之(南畿/志)¶
　　宋節燕京人大徳中為歙令勸農桑農有惰者令¶
<pb:KR2k0042_WYG_115-29b>¶
　　社長供報籍充夫役俟改悔後除名又諭父老遍¶
　　立鄉塾訓子弟杜絶私謁門庭闃然(程敏政/文獻志)¶
　　于文傳字受道呉人知婺源州以禮訓民禁婚喪¶
　　之踰制者創州學及晦菴書院(元史/本傳)¶
　　張毅字彦𢎞洛陽人大徳中為績溪尹嵗饑勸富¶
　　民分賑復置義倉儲粟有飛蝗蔽空羣虎入境毅¶
　　䖍禱于忠烈廟是夕大風雨蝗盡滅又有猛獸如¶
　　彪逐虎食之民為立石紀之(南畿/志)¶
<pb:KR2k0042_WYG_115-30a>¶
　　薛居信字仲宣河東人皇慶中為祁門尹初至元¶
　　間官行括勘法官吏虚增民田數居信獨赴公省¶
　　自實蠲減虚數(南畿/志)¶
　　張䝉完得濟寧人天厯中令祁門嵗饑躬詣各都¶
　　發廪分賑勸富民平糶招諭商旅米艘踵至民賴¶
　　以濟(祁門/縣志)¶
　　張士謙樂安人至正中以南臺御史出知婺源州¶
　　明兵至力守五十餘日城陷被執先戮其妻脅之¶
<pb:KR2k0042_WYG_115-30b>¶
　　降士謙曰吾為國死忠豈畏死耶遂遇害事聞追¶
　　封清河郡伯(程敏政/文獻志)¶
　明鄧愈虹縣人明初開疆至郡明立賞罰撫以恩信¶
　　繕城郭設官府四境晏然(程敏政/文獻志)¶
　　魏君祥夀陽人明初以行省管勾知徽州單舸一¶
　　僕之官除一切苛政治城濠均賦税修葺廨舍官¶
　　庾建朱子祠以弟子配享(程敏政/文獻志)¶
　　白謙濠梁人明初知婺源州甲辰冬隣寇陷城遇¶
<pb:KR2k0042_WYG_115-31a>¶
　　害葬于縣之環村(南畿/志)¶
　　陳彦回字士淵莆田人洪武三十一年知徽州府¶
　　靖難師起彦回糾兵將入援事定被繫争以大義¶
　　而死(南畿/志)¶
　　張齊錢塘人明初知歙縣時官民廬舍皆燼齊諭¶
　　民復業課農桑興學校構紫陽書院政治蔚然(南/畿)¶
　　(志/)¶
　　呉遜夾江人知歙縣亷静手植庭栢至今比之甘¶
<pb:KR2k0042_WYG_115-31b>¶
　　棠(歙/志)縣¶
　　朱珍字仲理明初知休寧縣建縣四門(休寧/縣志)¶
　　鍾友諒字明徳(缺/)縣人明初知祁門縣薙蓬蒿開¶
　　市井招逋逃闢土地建立廟學百廢具興(祁門/縣志)¶
　　余寳字均(缺/)袁州人明初知祁門縣剙各官廨及¶
　　坊巷開新河為横梁以便民(祁門/縣志)¶
　　董興廬州人明初鎮守黟縣羅寇劫掠興率民兵¶
　　固守寇平歸朝黟民繪像祀之(南畿/志)¶
<pb:KR2k0042_WYG_115-32a>¶
　　王虎洪武初知黟縣羅寇之餘招撫流㪚勸課農¶
　　桑政治第一(南畿/志)¶
　　蔡美字世宣廬州人洪武初知績溪縣城南有田¶
　　千餘畝旱則無獲美召耆老相視水源于上三里¶
　　乳溪口築碣鑿石引水灌田遂得常稔(南畿/志)¶
　　黄彪臨川人永樂七年黟縣丞縣故折收苧布後¶
　　改徴棉布地不産棉頗為民患彪具實請如舊詔¶
　　許之(南畿/志)¶
<pb:KR2k0042_WYG_115-32b>¶
　　孫遇字際時福山人正綂中知徽州先是嵗造弓¶
　　費累萬遇獨減十之九乙巳京師有警檄郡邑造¶
　　軍器鐵價踴貴遇令民出廢鐵有差旬日而集景¶
　　泰間休寧黟縣饑民聚衆劫粟按郡者欲發兵勦¶
　　之遇單車徃諭即解在郡幾二十年後擢江西布¶
　　政使(程敏政/文獻志)¶
　　龍晉字遵序吉水人由進士知徽州府開良堨灌¶
　　田三千餘畝(南畿/志)¶
<pb:KR2k0042_WYG_115-33a>¶
　　張魁字萬選新淦人正統間知績溪縣清釐糧冊¶
　　民無欺隱築堨溉田千餘畝有兄弟叔姪争田久¶
　　不㫁魁引普明故事作詩諭之俱悔悟遂成禮讓¶
　　之風(程敏政/文獻志)¶
　　董復字徳初㑹稽人成化中知黟縣黜奸胥䘏貧¶
　　弱邑多山谷大雨時行壞民廬舍復築堤捍之更¶
　　闢田數百餘畝(程敏政/文獻志)¶
　　彭澤字濟物長沙人𢎞治中守徽州葺學宫新紫¶
<pb:KR2k0042_WYG_115-33b>¶
　　陽書院課諸生拔其尤者廪給之(徽州/府志)¶
　　何歆字子敬博羅人由御史出守徽州郡數火災¶
　　歆下令郡中五家為墻里邑相效家治崇墉自後¶
　　六七十年無火災災輒易滅(程敏政/文獻志)¶
　　留志淑號朋山晉江人正徳中由杭州守改徽郡¶
　　六邑晏然蘇郡飛派白糧力為懇免杭人請於朝¶
　　願還其守奏可復治杭徽民立祠祀之(徽州/府志)¶
　　鄭玉字于成莆田人嘉靖間知徽州府嵗饑引諸¶
<pb:KR2k0042_WYG_115-34a>¶
　　生問閭閻疾苦多方賑恤時皇木擾民為奏免之¶
　　(徽州/府志)¶
　　王繼禮號節齋文縣人嘉靖壬辰補徽州守性亷¶
　　直郡無墨吏㑹朝廷遣真人有事齊雲山中官數¶
　　輩供億百出父老皆恐繼禮曰是無與民事有太¶
　　守在願以身當之中官不得逞四境蝗起䖍禱於¶
　　神一夕悉飛去(徽州/府志)¶
　　陶承學㑹稽人嘉靖中守徽州設爨具於㕔事前¶
<pb:KR2k0042_WYG_115-34b>¶
　　兩造刻期至攜米自炊曲直立判去民有半升賢¶
　　太守之謡(徽州/府志)¶
　　高節永清人嘉靖中知歙縣時以部派有所徴索¶
　　民將上控節助資遣之後得免嵗額徴完報上官¶
　　每後他縣曰不如是人將謂歙民富征派日滋民¶
　　重囷矣(歙縣/志)¶
　　劉廷梅字與和南昌人嘉靖中知歙縣首禁訟師¶
　　民有訟輒諭以情理人皆感泣尋徴為主事以犢¶
<pb:KR2k0042_WYG_115-35a>¶
　　車載母敝衣羸馬從之父老奉壺漿遮道百里不¶
　　絶(歙縣/志)¶
　　宋國華奉新人嘉靖間知休寧縣甫莅任決疑獄¶
　　以十數釐清賦役視前減三之一(休寧/縣志)¶
　　尤烈字子偉晉人嘉靖間知祁門縣常齎錢酒出¶
　　郊外勞力農而鞭其蕪穢者時旁郡飛坐白糧隣¶
　　邑擬任之烈獨毅然脱冠以争事遂寢又清軍使¶
　　者多斃人杖下行部至祁烈委曲調䕶全活甚衆¶
<pb:KR2k0042_WYG_115-35b>¶
　　(祁門/縣志)¶
　　屠存仁知黟縣政簡刑清去官惟敝衣兩篋(黟縣/志)¶
　　杜銓鄞縣人嘉靖中知黟縣冬月無炭令家人暴¶
　　簷暉有餽一魚者却而責之(黟縣/志)¶
　　張濤字元裕黄陂人萬厯中以科臣放歸起知歙¶
　　縣始至大旱既復苦雨濤㪚賑請以贖鍰令富人¶
　　買米平糶又放昔人以興作救荒乃作河西堤葺¶
　　祠宇建塔霞山民多食於官飢不為害以遷去民¶
<pb:KR2k0042_WYG_115-36a>¶
　　肖像祀霞山(歙縣/志)¶
　　萬國欽字二愚新建人萬歴十一年知婺源縣始¶
　　甃通衢以石嵗飢傾儲為賑又諭富民平糶出粟¶
　　者旌私閉者罰暇即進諸生課藝手定甲乙文體¶
　　翕然一變擢御史(婺源/縣志)¶
　　洪應衡知徽州府下車亷奸胥數人寘之法一郡¶
　　肅然時璫案株連戕善類應衡曰吾不能殺人以¶
　　媚人悉報罷後乞休去(徽州/府志)¶
<pb:KR2k0042_WYG_115-36b>¶
　　朱大雅字正之桐鄉人天啓乙丑知祁門縣務以¶
　　禮敎導民縣有山出土每嵗江右陶人買為瓷值¶
　　二千金例歸令大雅則以給工治稠木嶺險道六¶
　　十里顔市鎮民變太守擁兵閉城檄屬令大雅至¶
　　一言而解逆璫建祠力拒之守怵以利害不少懾¶
　　遷大理評事去之日行橐蕭然(祁門/縣志)¶
　　陸錫明平湖人知徽州府民貧賦缺錫明多方調¶
　　劑為前人完積逋三萬常語僚佐曰守官如守身¶
<pb:KR2k0042_WYG_115-37a>¶
　　身失而得官如衾影何(徽州/府志)¶
　　金蘭字谷生㑹稽人天啓中知婺源縣諸生貧者¶
　　置田贍之修亷惠倉以備旱潦(婺源/縣志)¶
　　戴自成漢陽人知徽州府時皇木官銅波害無辜¶
　　自成力請省豁常謁直指於姑孰值建陽軍變殺¶
　　奸胥脅寧郡丞赴敎塲將釁鼓自成單騎冒白刃¶
　　抗聲諭以逆順自辰及未衆呼青天亂始定丞乃¶
　　獲免(徽州/府志)¶
<pb:KR2k0042_WYG_115-37b>¶
　　翟敬字行簡猗氏人以檢討謫知休寧縣善察疑¶
　　獄庭無寃滯民舍火敬向火再拜風反火滅邑治¶
　　門廡鼔樓三思橋皆所創建(休寧/縣志)¶
　　唐良懿吉安人崇　時知徽州府正已率屬嵗荒¶
　　多方賑恤全活數萬時集諸生講學天都書院今¶
　　即其堂祠之(徽州/府志)¶
　　温璜字介石烏程人崇禎末授徽州推官訓民兵¶
　　為保障計南都覆守令皆遁璜盡攝其印以守知¶
<pb:KR2k0042_WYG_115-38a>¶
　　事不可為先刃其妻女遂自剄復蘇引手抉其創¶
　　而死(徽州/府志)¶
　　何起鳳南充人崇□時以賢良方正授休寧縣丞¶
　　善發奸伏隣邑疑獄皆求訊嵗大旱起鳳與城隍¶
　　神并繫三晝夜乃大雨(休寧/縣志)¶
國朝張學聖奉天人順治二年知徽州府時郡初定民¶
　　多流徙學聖招徠撫綏四民復業與徽寧道張文¶
　　衡總鎮張天禄加意輯兵愛民後俱遷秩去時有¶
<pb:KR2k0042_WYG_115-38b>¶
　　挽不住三張弓之謠(舊通/志)¶
　　張維光廣寧人順治中為黟縣令時邑有逆僕聚¶
　　衆為亂大姓竄匿維光至佯不問密請上憲發兵¶
　　擒其渠魁戮之并勦除餘黨百餘人民得安堵¶
　　郭四維號帝京猗氏人順治四年授績溪令邑奸¶
　　民每借命展轉扳害四維知其弊痛懲抑之有誣¶
　　告者必反坐且諄諄勸諭民俗一變¶
　　竇士範字方海蒲城人順治八年以進士為黟縣¶
<pb:KR2k0042_WYG_115-39a>¶
　　令為政務持大體奸胥縮手豪猾斂迹清賦税興¶
　　學校復建挹秀橋於石山民利濟焉(舊通/志)¶
　　來承祉號駢茀高陵人順治十年授休寧縣丞性¶
　　亷介署績溪篆盡除陋例不受民間一絲一粟鞫¶
　　訟好語&KR0833;曲若家人父子去之日送者如市¶
　　李之韡號郁和銅梁人順治十五年知績溪縣發¶
　　奸摘伏胥吏畏若神明海寇告警百計撫輯民咸¶
　　安堵去之日止行囊三肩¶
<pb:KR2k0042_WYG_115-39b>¶
　　張行健字天行海鹽人康熙十年授祁門良禾司¶
　　巡檢甲寅逆藩兵逼城城陷都司臧世龍死之行¶
　　健被執不屈亦遇害事聞　贈世龍遊擊將軍行¶
　　健金山衞經歴士民立祠演武亭東并祀之¶
　　廖騰煃字占五將樂人康熙二十八年知休寧縣¶
　　遇負氣輕生凡以服毒自經投河來控者即勒令¶
　　埋葬勿得株累民皆懲忿自愛又俗錮婢不嫁悉¶
　　禁絶之編審黄冊陋規苛派數千金悉申請勒石¶
<pb:KR2k0042_WYG_115-40a>¶
　　永禁擢御史邑人祀之海陽書院¶
　　　　寧國府¶
　漢何比干字少卿汝隂人為丹陽都尉獄無寃囚(後/漢)¶
　　(書何敞傳注/何氏家傳)¶
　　李忠字仲都黄人建武六年為丹陽太守時海濵¶
　　江淮多擁兵據土忠到郡招懷降附其不服者誅¶
　　之旬月皆平乃起學校習禮容春秋鄉飲選用明¶
　　經郡中向慕之墾田增多流民占著者五萬餘口¶
<pb:KR2k0042_WYG_115-40b>¶
　　三公奏課為天下第一(後漢書/本傳)¶
　　張馴字子儁定陶人為丹陽太守有惠政後遷大¶
　　司農(後漢書/儒林傳)¶
　三國諸葛恪字元遜瑯琊人嘉禾三年領丹陽太守¶
　　時山賊深逺莫能盡擒恪移書長吏令各保疆界¶
　　不與交鋒候其稼熟縱兵芟刈使無遺種於是山¶
　　賊飢窮漸出降得兵數萬(呉志/本傳)¶
　晉鍾雅字彦胄潁川人為宣城内史錢鳳作逆率衆¶
<pb:KR2k0042_WYG_115-41a>¶
　　屯清弋時廣徳人周玘攻雅雅退據涇縣收合士¶
　　庶斬之鳳平拜左丞(晉書/本傳)¶
　　陶汪丹陽人咸康中宣城内史汪有幹畧招隱逸¶
　　廣學舍士民嚮學者並辟為掾吏百姓歌之曰人¶
　　當勤學得主簿誰復為之陶明府(南畿/志)¶
　南北朝齊謝朓字𤣥暉陽夏人明帝時為宣城太守¶
　　每高齋視事吟嘯自若而未嘗以玩替政(南畿/志)¶
　梁王志字次道瑯琊人宋孝武末為宣城内史郡民¶
<pb:KR2k0042_WYG_115-41b>¶
　　張倪呉慶争田經年不決志到官父老謂曰王府¶
　　君有惠政吾鄉里有如是争耶倪慶相攜謝罪所¶
　　訟遂為閒田(梁書/本傳)¶
　　何逺字義方郯人宣城太守郡經寇逺盡心綏理¶
　　途巷市里城隍廄庫所過若營家焉秩奉並無所¶
　　取每嵗暮擇民尤貧者免其租調民為立祠祀焉¶
　　(梁書/本傳)¶
　唐張路斯景隆中宣城令墾土田通水利至今城北¶
<pb:KR2k0042_WYG_115-42a>¶
　　有張路斯田(南畿/志)¶
　　裴耀卿字渙之絳州人開元中刺宣州首務敎化¶
　　率父老行禮奏樂歌白華由庚等篇明孝子養親¶
　　之義聞者為之感泣(南畿/志)¶
　　班景倩開元中宣州刺史有風力恤疾苦除貪暴¶
　　踰年黜贓吏以百計(南畿/志)¶
　　竹承構開元中宜州刺史戢奸黜暴與班景倩等¶
　　時有班竹之謠(南畿/志)¶
<pb:KR2k0042_WYG_115-42b>¶
　　裴敦復開元中刺宣州政務大體不事煩苛當時¶
　　稱為良吏(南畿/志)¶
　　李孝儞天寳中由太平令徙涇政清而簡不矯飾¶
　　干譽士民懷之卒于涇子孫家焉廣徳盜起頻陷¶
　　城邑入涇獨不忍壞其廬(南畿/志)¶
　　崔陵字徳長大厯中令南陵性介潔疾賄如讐吏¶
　　籍民田糧失實賦多逋陵召父老言狀為覈而正¶
　　之積逋以完(南畿/志)¶
<pb:KR2k0042_WYG_115-43a>¶
　　范傳真順陽人元和中令寧國韋瓘稱其肅以檢¶
　　姦儉以約身和以納民敏以應務物不夭落民得¶
　　休泰攝南陵復修大農陂民頼其利(南畿/志)¶
　宋賈黄中開寳中知宜州嵗祲出俸造糜所全活以¶
　　千數乂立弭盜法姦宄屏息(宋史/本傳)¶
　　李堅知宣城縣水泉委匯暑雨流潦輒傷禾稼堅¶
　　峻為之防嵗以有秋(南畿/志)¶
　　吕誨字獻可開封人慶厯中為旌徳簿愛民如子¶
<pb:KR2k0042_WYG_115-43b>¶
　　而治姦暴則嚴後入朝以直諫顯(宋史/本傳)¶
　　劉安節字原成温州人元豐中知宣州為政有程¶
　　式不事刑威人自不敢犯猾胥每相戒曰神可欺¶
　　公不可欺州大水民苦疾疫安節載醫藥拯撫以¶
　　勞卒於官(南畿/志)¶
　　練毖延平人元祐中知旌徳政尚簡易興學奬士¶
　　邑子弟如汪澥吕鏜皆其造就雅有清操人飲酒¶
　　清者輒稱練長官酒嘗建北渡橋亦以練公名之¶
<pb:KR2k0042_WYG_115-44a>¶
　　(南畿/志)¶
　　李光字泰發上虞人建炎三年車駕移建康以光¶
　　知宣州宣邇行都光乃繕城隍立保伍選武健得¶
　　甲士萬餘分戍險要會劇盜戚方圍宣光百計守¶
　　禦嘗置匕首於枕匣約家人曰城卒不可保我必¶
　　死汝輩亦宜自殺閲二十八日賊退城得全(宋史/本傳)¶
　　張果四川人建炎中知宣州宣州大水城郭将沒¶
　　果抱民籍入水死水勢驟減郡人求其屍禮葬之¶
<pb:KR2k0042_WYG_115-44b>¶
　　祠於城北(南畿/志)¶
　　李椿字夀翁洺州人紹興中寧國軍節度推官治¶
　　豪民偽券還陳氏田吏才精强人稱之(宋史/本傳)¶
　　趙愷乾道中判寧國究心民事嘗築圩堤之隤圮¶
　　者又請增士人貢額帝手詔嘉奬(宋史宗/室傳)¶
　　郭嶤字高叔淳熙中知南陵縣政尚慈恕嘗除工¶
　　山坑冶之患修復堰陂以資灌漑至今賴焉(南畿/志)¶
　　李延忠字居厚臨安人開禧中知旌徳縣創置學¶
<pb:KR2k0042_WYG_115-45a>¶
　　田八十餘畝捐縣市諸鄉地税錢九千餘緡膳學¶
　　宫弟子建縣東石橋及亭舍十餘楹行者便之(旌/徳)¶
　　(縣/志)¶
　　王栐字叔永無為人嘉定中知涇縣初縣治多水¶
　　患栐遷建於賞溪橋之南村民奠厥居修廢舉墜¶
　　良吏稱最(涇縣/志)¶
　　杜範字成之黄巖人嘉熙三年知寧國府適大旱¶
　　以便宜發常平粟初倉庫多空未幾米十餘萬斛¶
<pb:KR2k0042_WYG_115-45b>¶
　　錢亦數萬悉以代輸下户賦兩淮飢民多剽掠其¶
　　首張世顯尤勇悍擁衆三千抵城下範遣人犒之¶
　　令勿擾以俟處分世顯謀窺城範以計擒斬之(宋/史)¶
　　(本/傳)¶
　　王遂字去非旉陽人淳祐元年出守寧國除積弊¶
　　定斗斛置義役奏罷蕪廢逃亡田税嘗詣學宫訓¶
　　勵諸生及載酒出郊慰勞農人羣頌之曰作民父¶
　　母後王前杜(南畿/志)¶
<pb:KR2k0042_WYG_115-46a>¶
　　魏把字南夫夀春人為涇令罷無名科費太平繁¶
　　昌二縣獲盜宰尉希功賞日加鍛鍊因誣引涇民¶
　　五十三家把聞馳檄取審悉縱諸被誣者(宋史/本傳)¶
　　趙與䅯徳祐元年知寧國縣元兵至與䅯率衆與¶
　　戰死之吏楊義忠亦戰死(南畿/志)¶
　元劉性字粹衷廬陵人至元初為旌徳尹亷明剛果¶
　　修學剔弊年榖屢豐虎不入境(南畿/志)¶
　　施正大涇縣人至元間丞相巴延下江南辟知本¶
<pb:KR2k0042_WYG_115-46b>¶
　　縣初縣治在水西時苦漂蕩正大始徙于水東至¶
　　今利賴又學舍鄰大安寺為僧侵據正大與敎諭¶
　　賀桂孫請於部使者復之(涇縣/志)¶
　　王貞字伯善東魯人元貞初為旌徳尹慈惠有為¶
　　凡學宫縣廨壇廟橋道葺治一新(旌徳/縣志)¶
　　呉師道字正傳蘭溪人元統中寧國路錄事嵗大¶
　　旱師道勸大家得粟三萬餘石又請于朝得粟四¶
　　萬石鈔三萬八千錠有竒以充賑所存活三十餘¶
<pb:KR2k0042_WYG_115-47a>¶
　　萬人(元史儒/學傳)¶
　　吕良佐字唐臣為涇縣尹亷幹慈仁治民以信後¶
　　朝廷延訪耆舊良佐與焉(南畿/志)¶
　　蘇濟字汝舟益都人至正初為涇縣尹浚渠均賦¶
　　修學宫鑄祭器復浮屠氏侵田以餼諸生百姓歌¶
　　曰四民藝業通縣官有蘇公又曰三載民無憂賴¶
　　有蘇汝舟趙孟頫撰徳政記(南畿/志)¶
　　劉耕孫字存吾茶陵人至正十五年為寧國路推¶
<pb:KR2k0042_WYG_115-47b>¶
　　官會長鎗賊鎖南班等攻寧國耕孫日署府事夜¶
　　督城守城陷力戰而死(元史忠/義傳)¶
　明陳灌字子將廬陵人洪武初知寧國府首詢民隱¶
　　延禮師儒倉吏為奸灌刻期行視諸廪吏得先期¶
　　實廪而弊革旱潦洊至灌增築圩岸為斗門以時¶
　　蓄洩又作户帖定版籍郡民稱便後詔以其法行¶
　　天下(南畿/志)¶
　　王文質六安州人明初知宣城時兵革初定文質¶
<pb:KR2k0042_WYG_115-48a>¶
　　撫綏招徠敎士勸農民始安集乃建縣治徙縣學¶
　　於泰和門内(宣城/縣志)¶
　　栁世榮洪武初知太平縣首務清理田糧黃山峭¶
　　壁田不可耕者申免税糧一千五百餘石(太平/縣志)¶
　　梁徳逺洪武中知太平縣蕪田逋税悉折收輕齎¶
　　以䘏其困民肖像祀之(南畿/志)¶
　　宋獻棗强人永樂時知寧郡庠校祀典咸所釐整¶
　　居官九年門無私謁(寧國/府志)¶
<pb:KR2k0042_WYG_115-48b>¶
　　舒謨樂平人宣徳中知旌徳縣慈惠亷敏行政宜¶
　　民後擢御史(旌徳/縣志)¶
　　袁旭字廷輔江西樂安人正統初知寧國府改建¶
　　府學壯麗甲諸郡創宛溪二石橋雖洊興大役民¶
　　不知擾詔舉守令治狀卓異者行宴賚凡十人旭¶
　　居第二後坐蜚語卒於獄郡人祀之濟川橋左(寧/國)¶
　　(府/志)¶
　　陳雅晉江人正統中為宣城丞嘗攝縣事遇旱䖍¶
<pb:KR2k0042_WYG_115-49a>¶
　　禱荷校自責已果大雨嵗賴以稔(南畿/志)¶
　　沈性字士彝會稽人天順中知寧國府裁冗費省¶
　　繁科姑熟有重役宣城嵗徃協濟積為民病性奏¶
　　改輸費免役一邑稱便(南畿/志)¶
　　尹清字周潔富順人成化中知旌徳縣撡持亷介¶
　　平易近民秩滿士民泣送之(旌徳/縣志)¶
　　王濬字文深河南人成化十年以御史謫涇縣丞¶
　　鋤强植弱均賦役通錢法學校壇廨橋梁多所修¶
<pb:KR2k0042_WYG_115-49b>¶
　　建(涇縣/志)¶
　　姜綰字玉卿弋陽人𢎞治初以御史謫遷寧國同¶
　　知杜私謁抑豪强聴訟明允隣境民訟不決輒白¶
　　當路願屬姜郡丞由是委任叢沓所至咸服諺曰¶
　　寧都司馬姜老愈辣(廣輿/記)¶
　　顔禄夀字天庇巴陵人𢎞治中為寧國通判有持¶
　　百金囑左右寘帷中斥不受暇即荷鋤治圃一室¶
　　蕭然(寧國/府志)¶
<pb:KR2k0042_WYG_115-50a>¶
　　樂䕶字鳴音臨川人𢎞治中知宣城縣亷明有才¶
　　飢民聚黨肆劫䕶單騎撫諭衆咸感泣因計口以¶
　　賑入覲遇盜發笥止銀四十兩盜曰久聞宣城樂¶
　　青天乃汝耶還之而去(宣城/縣志)¶
　　李鸞字天瑞固安人𢎞治中由御史謫知涇縣建¶
　　尊經閣置義塚造浮艘諸所繕舉甚衆(涇縣/志)¶
　　張瀚字克容博平人𢎞治中知太平縣明敏清勤¶
　　積榖備賑興學育才治績甚多(太平/縣志)¶
<pb:KR2k0042_WYG_115-50b>¶
　　李文字載道嶧縣人𢎞治中為宣城主簿初邑文¶
　　廟以附府輟祀文始行春秋釋菜禮因著為令捐¶
　　俸創雙溪石梁至鬻其家騾車以足之橋成宣人¶
　　徳之名李公橋(南畿/志)¶
　　胡東臯字汝登餘姚人正徳中知寧國府有才略¶
　　會大造版籍更定里甲搜剔奸弊田賦一清修築¶
　　圩堰曲為擘畫又嘗躬歴屬邑民有訟輒就聴之¶
　　(寧國/府志)¶
<pb:KR2k0042_WYG_115-51a>¶
　　及宦字士顯交河人正徳間由給事中出為寧國¶
　　知府質直有清撡高淳豪民以養馬援宣涇諸邑¶
　　協助撫臣將如議宦力爭得免當宦爭馬政時其¶
　　父適從北來持蓋躡屩止署外呼宦語曰汝幸毋¶
　　得罪百姓異日可相見也飯于廨後旋挾蓋躡屩¶
　　而去其時已拜給諫封矣蓋其父子清厲如此(寧/國)¶
　　(府/志)¶
　　蕭山荆州人正徳中丞宣城用亷直忤當路罷去¶
<pb:KR2k0042_WYG_115-51b>¶
　　不能具行李時編修邵銑為推官贈以詩有去馬¶
　　人爭挽歸裝月共寒之句(宣城/縣志)¶
　　賈啓字啓之黃岡人正徳中知涇縣為政嚴明事¶
　　至即決邑雖煩劇而公庭閴寂民有官清吏廢之¶
　　謠(涇縣/志)¶
　　王廷相字子衡儀封人正徳中以庻吉士謫知寧¶
　　國縣器度𢎞闊以文學飭吏治朞月間百廢具舉¶
　　(寧國/縣志)¶
<pb:KR2k0042_WYG_115-52a>¶
　　劉起宗巴縣人嘉靖中知寧國府負才强敏嘗檄¶
　　諸屬邑覈實田數履畝丈量官民均賦剙涇縣水¶
　　西精舍置田膳多士聘名賢講明正學一時人士¶
　　烝烝嚮慕(寜國/府志)¶
　　方逢時字行之嘉魚人嘉靖中知寧國府景王之¶
　　國所過陵轢守宰多亡匿逢時獨徃部署所需皆¶
　　立辦又面奏諸璫驕横狀王為引罪治之江上諸¶
　　郡藉是得無擾大盜馬黨等越獄禱于神逸盜果¶
<pb:KR2k0042_WYG_115-52b>¶
　　踧踖待縛數年間外户不閉(寧國/府志)¶
　　李黙字時言甌寧人嘉靖初以吏部郎謫判寧國¶
　　亷峭不阿議減名田勸米及慎征派重建靖難死¶
　　節尚書陳公祠纂修郡志矜嚴有體(寧國/府志)¶
　　雷禮字必進豐城人嘉靖初為寧國推官讞獄明¶
　　慎涇有豪民呉榮四與華某格鬬而華死榮四急¶
　　捶殺其僕舁于華所以當之無何華甦榮四更愬¶
　　華殺其僕論死禮亷其實坐榮四罪華得釋(寧國/府志)¶
<pb:KR2k0042_WYG_115-53a>¶
　　周奎字象賢萬安人嘉靖中知宣城縣亷儉慈愛¶
　　嵗大饑發廪出帑推士夫之忠信者行各里散給¶
　　民不入市並得全活(宣城/縣志)¶
　　楊九韶餘姚人嘉靖癸丑知南陵築圩一十五處¶
　　瀦洩有法至今利賴邑苦養馬九韶奏蠲七十匹¶
　　民困漸蘇(南陵/縣志)¶
　　周詩字汝學錢塘人嘉靖丁巳知南陵縣嵗大水¶
　　奏請減逋負數千又請豁種馬牧害少息清覈奸¶
<pb:KR2k0042_WYG_115-53b>¶
　　民隠田一千有竒田賦以均(南陵/縣志)¶
　　郜永春字子元長垣人嘉靖癸亥知南陵縣創建¶
　　縣城徙建學宫覈田畝清賦役民頌再造(南陵/縣志)¶
　　林文瓊江山人嘉靖中南陵丞不攜妻孥俸錢毎¶
　　贍貧民暇即與士人講明正學民有貎古心亦古¶
　　節苦身更苦之頌(南陵/縣志)¶
　　胡永成字思貞安福人嘉靖中知涇縣敏斷有為¶
　　奬勵英俊清里籍袪蠧弊積粟萬餘石嵗祲賴以¶
<pb:KR2k0042_WYG_115-54a>¶
　　賑給(涇縣/志)¶
　　陳守仁號我山徳化人嘉靖中知涇縣有清撡崇¶
　　尚風敎著諭民集訓申述古禮以艱去賻贐悉不¶
　　受鬻衣以行(涇縣/志)¶
　　鍾紐號東岑永豐人嘉靖中知涇縣政崇寛簡清¶
　　節始終如一嘗捐俸甃路十里造下坊渡浮橋以¶
　　調去民有遺思(涇縣/志)¶
　　彭明甫字則誠萬載人嘉靖間為寧國丞約已愛¶
<pb:KR2k0042_WYG_115-54b>¶
　　人去之日僅敝衣數襲(寜國/縣志)¶
　　張鳳翀寧州人嘉靖間旌徳知縣時高淳奏派養¶
　　馬旌民洶懼翀抗言山嶺非芻牧之塲囚服詣軍¶
　　門力辨得免以才調丹陽輕裝就道(旌徳/縣志)¶
　　甘澧蘄州人嘉靖十三年知旌徳縣時條編未行¶
　　灃裁省厨傳寛里甲諸費有中貴過縣索供帳横¶
　　甚澧遣吏致常廪吏不敢徃澧乃易吏服徃見中¶
　　貴怒曰令安在荅曰邑如懸磬不足以犒從者令¶
<pb:KR2k0042_WYG_115-55a>¶
　　遁矣中貴度無所得乗傳去(旌徳/縣志)¶
　　王皥安福人嘉靖中寧國訓導建鳳山書院進諸¶
　　生討論聖學寒暑不輟嘗輯四禮纂要刋行(寧國/府志)¶
　　劉世亨字以進臨川人嘉靖四十五年知涇縣為¶
　　政勤化導嚴法紀省費均徭置學田以贍士以優¶
　　異徴士民泣送至采石者數千人(涇縣/志)¶
　　王嘉賔字光國滕縣人隆慶中知寧國府刻文天¶
　　祥勸農辭誡諭勤懇涇妖民董代聚衆将倡亂檄¶
<pb:KR2k0042_WYG_115-55b>¶
　　兵捕治先是東溪以舟濟時苦漂溺為建石橋四¶
　　十丈民徳之稱惠濟橋(寧國/府志)¶
　　姜竒方字孟博監利人隆慶五年知宣城縣周悉¶
　　民隱建豫備常平二倉儲榖待賑創水陽諸厫斂¶
　　粟待兊至今軍民便焉(宣城/縣志)¶
　　蕭良譽字以孚漢陽人萬厯間知寧國府勸民力¶
　　田敦孝弟嘗課諸生首識湯賔尹必冠南宫卒如¶
　　其言(寧國/府志)¶
<pb:KR2k0042_WYG_115-56a>¶
　　金勵字霜鐔西華人萬厯間知寧國府振風紀明¶
　　正學奬拔寒畯兼置田膳之嵗災力請蠲貸遣糴¶
　　楚豫平糶民不告饑(寧國/府志)¶
　　黃尊素字真長餘姚人萬厯中寧國推官嚴明執¶
　　法豪貴斂手公餘則引生徒講課士類興起以治¶
　　行擢御史(廣輿/記)¶
　　陳公相字子顯漳浦人萬厯中知宣城坦易剛直¶
　　吏民畏服嵗旱多方拯䘏建議改折漕粟二萬石¶
<pb:KR2k0042_WYG_115-56b>¶
　　以去就争卒報可建待學書院置養士田文治大¶
　　興(宣城/縣志)¶
　　盧維屏字建台忻州人萬厯中令宣城清介有風¶
　　力時里役之弊私費倍公賦維屏置匭庭中細民¶
　　得自納煩費省築新稔石陂免新河庄竹木雜税¶
　　(宣城/縣志)¶
　　張堯文字復吾新淦人萬厯十二年知涇縣寛和¶
　　簡易而發奸摘伏如神復水西書院祀田嵗連祲¶
<pb:KR2k0042_WYG_115-57a>¶
　　經營賑貸全活不下萬家(涇縣/志)¶
　　張時徹南城人萬厯中知旌徳革耗羡勸農桑時¶
　　中使以開採至供億不貲時徹悉從官辦絶不擾¶
　　民會大計當課最鄭司理以那解錢糧難之旌民¶
　　一夜代輸五百金其得民如此(旌徳/縣志)¶
　　鄧啓隆安福人天啓初為寧國推官清苦自勵嘗¶
　　他出家人誤受一紳士香荈啓隆歸追而還之嚴¶
　　寒所服氈四縁皆蟲嚙士民嘆服(寧國/府志)¶
<pb:KR2k0042_WYG_115-57b>¶
　　宗敦一字淩霄四川人崇禎五年知旌徳縣政崇¶
　　簡易禮士愛民大盜吕大祚等剽掠行旅悉擒治¶
　　之(旌徳/縣志)¶
　　高承埏浙江人崇禎時知涇縣沈毅有威望定踐¶
　　更均郵遞革加耗絶餽遺訟簡民安涇人歌曰琴¶
　　溪水清且芬旵山阜青入雲誰其比高使君(涇縣/志)¶
國朝秦宗堯字明宇奉天人順治九年授寧國知府性¶
　　亷儉嘗質衣自給米薪蔬腐人皆得稽其數郡舊¶
<pb:KR2k0042_WYG_115-58a>¶
　　　貢黃連非寧産也民慮不供已奏折直三之二順¶
　　　治十三年¶
詔許知府得言地方利病宗堯同巡按御史鍾有鳴交疏¶
　　　請改得全免(舊通/志)¶
　　　劉九禮陜西人康熙十年任寧國營叅將軍令嚴¶
　　　明約束士卒無得擾害有一卒暴取民薪立縛而¶
　　　置之法甲寅饒賊掠近境郡邑震動九禮防禦有¶
　　　方以静鎮之民恃以無恐擢京口副將百姓遮道¶
<pb:KR2k0042_WYG_115-58b>¶
　　　拜送馬不得前(舊通/志)¶
　　　傅大業字用滋建昌人康熙間授太平知縣值嵗¶
　　　旱大業捐米為倡又親詣邑大姓委曲勸輸設厰¶
　　　發粟編名立竿以次給發萬人無一遺亦無一譁¶
　　　者大盜某妄扳鄰家未字女為媳大業屢折其誣¶
　　　盜辭卒不易憲檄嚴駁執不少移後竟得釋¶
　　　馬光字幼實鄒平人康熙十三年知寧國縣邑素¶
　　　僻陋光下車建尊經閣立西津書院諭民以禮敎¶
<pb:KR2k0042_WYG_115-59a>¶
　　俗為一變時徽浙兩界伏莽跳梁練鄉勇嚴偵候¶
　　迄不敢犯邑中有無賴子屢作不靖光擒其渠魁¶
　　寘之法民以安堵嘗興水利較權量至今有馬公¶
　　塘市肆間以馬公斗為準治邑六年以卓異薦擢¶
　　御史¶
　　王鄰字欽四曲周人康熙十六年知太平縣時禁¶
　　革里排他邑以錢賦竒零夫馬紛錯或仍問之里¶
　　排鄰獨奉行禁革如例聴訟則令原告自持一牒¶
<pb:KR2k0042_WYG_115-59b>¶
　　投被訴之家兩造至庭即片言決遣五載不遣一¶
　　役至民家絶苞苴杜請託以卓異遷部曹¶
　　陳主策字世持河南靈寳人康熙二十年知寧國¶
　　縣首禁革糧里行一條編法以便輸納折獄明允¶
　　負者亦心服遷理藩院判¶
　¶
　¶
　江南通志卷一百十六¶
