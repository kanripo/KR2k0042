# -*- mode: mandoku-view; -*-
#+TITLE: 江南通志
#+DATE: 2015-08-24 22:41:12.794299
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷一百九十八
<pb:KR2k0042_WYG_197-1a>¶
欽定四庫全書¶
　江南通志卷一百九十八¶
　　雜類志¶
　　摭史紀事¶
　　江南在古為徐揚之境商周而降列於荆蠻至德¶
　　端委而文明乃啟矣然漢起豐沛自孫吳六代下¶
　　及元明搶攘代有盖濠泗彭城南北咽喉金陵都¶
　　㑹廣陵阻江昔人所謂財賦之饒無事資其利有¶
<pb:KR2k0042_WYG_197-1b>¶
　　事啟其爭者也¶
聖神御宇車書大同鼉鼓鯨雷萬里恬息敢忘所自乎¶
　　志摭史紀事¶
　唐虞¶
　　禹平水土徐州淮沂其乂揚州三江既入震澤底¶
　　定¶
　夏¶
　　禹㑹諸侯於塗山執玉帛者萬國(塗山在今鳯陽/府懐逺縣見山)¶
<pb:KR2k0042_WYG_197-2a>¶
　　(川/)¶
　商¶
　　泰伯奔荆蠻自號勾吳(在今金匱/縣梅李郷)荆蠻義之從而¶
　　歸之千餘家立為吳泰伯泰伯卒無子弟仲雍立¶
　　仲雍卒子季簡立季簡卒子叔逹立叔達卒子周¶
　　章立是時周武王克商求泰伯仲雍之後得周章¶
　　周章已君吳因而封之周章傅十三世至壽夢而¶
　　吳始益大稱王¶
<pb:KR2k0042_WYG_197-2b>¶
　周¶
　　　吳楚構兵¶
　　簡王十二年(魯成公/十七年)吳人圍巢伐駕圍釐虺杜註¶
　　巢駕釐虺楚四邑按巢即居鄛故城在巢縣東北¶
　　五里駕釐皆在無為州境虺在沛縣南六十里¶
　　靈王二年(魯襄公/三年)楚子重伐吳克鳩兹至於衡山¶
　　按鳩兹在蕪湖縣東三十里衡山在今當塗縣俗¶
　　名横山去鳩兹不逺¶
<pb:KR2k0042_WYG_197-3a>¶
　　靈王十二年(魯襄公/十三年)吳侵楚戰于庸浦地名考庸¶
　　浦今無為州江浦¶
　　靈王十三年楚子囊師于棠以伐吳吳人自臯舟¶
　　之隘要而擊之獲楚公子宜穀(棠今六合縣臯/舟吳險阨之道)¶
　　靈王二十三年楚子為舟師以伐吳無功而還¶
　　靈王二十四年吳子諸樊伐楚門于巢¶
　　靈王二十五年楚侵吳及雩婁聞吳有備而還杜¶
　　註雩婁今屬安豐郡按今在霍丘縣西南¶
<pb:KR2k0042_WYG_197-3b>¶
　　景王七年(魯昭公/四年)楚使屈申圍朱方克之　吳伐¶
　　楚入棘櫟麻　楚箴尹宜咎城鍾離薳啟疆城巢¶
　　然丹城州来以備吳通典朱方今丹徒杜註棘櫟¶
　　麻皆楚東鄙邑地名考鍾離南北朝屬徐州治明¶
　　為鳯陽縣地巢見上州来下蔡縣按今在壽州北¶
　　四十里¶
　　景王八年楚伐吳越師㑹楚子(靈/王)于𤨏吳人敗諸¶
　　鵲岸楚子遂觀兵於坻箕之山杜註𤨏楚地在今¶
<pb:KR2k0042_WYG_197-4a>¶
　　霍丘縣東鵲岸廬江舒縣有鵲尾渚坻箕之山在¶
　　巢縣南三十里¶
　　景王九年楚伐徐吳救之楚令尹子蕩帥師伐吳¶
　　師于豫章而次于乾溪吳人敗其師於房鍾杜註¶
　　乾溪在譙國城父縣南按城父舊城在亳州南三¶
　　十里房鍾在壽州䝉城(今屬潁/州府)¶
　　景王二十年楚人及吳戰于長岸地名考今太平¶
　　府西南五十里東梁山與和州南七十里之西梁¶
<pb:KR2k0042_WYG_197-4b>¶
　　山夾江相對如門亦曰天門山為楚獲餘皇處¶
　　敬王元年(魯昭公二/十二年)吳楚戰于鷄父杜註鷄父楚¶
　　地安豐縣南有鷄備亭按在壽州西南六十里¶
　　敬王二年楚子為舟師以畧吳疆師還吳踵楚遂¶
　　滅巢及鍾離¶
　　敬王五年吳子因楚喪使公子掩餘公子燭庸伐¶
　　楚圍潛楚莠尹然工尹麇帥師救潛杜註潛楚邑¶
　　在廬江六縣西南按潛即今灊山在霍山縣南¶
<pb:KR2k0042_WYG_197-5a>¶
　　敬王九年吳侵楚伐夷侵潛六楚救潛吳師還楚¶
　　師遷潛於南岡而還注南岡即漢灊縣處¶
　　敬王十二年(魯定公/二年)吳使舒鳩人誘楚以伐桐敗¶
　　楚師于豫章遂圍巢克之杜註桐小國廬江舒縣¶
　　按今桐城也¶
　　敬王三十一年(魯哀公/六年)吳伐陳楚救陳師于城父¶
　　按城父在亳州南已見前¶
　　敬王四十年楚子西子期伐吳及桐汭杜註宣城¶
<pb:KR2k0042_WYG_197-5b>¶
　　廣德縣西南有桐水出白䂖山西北入丹陽湖按¶
　　廣德今州名¶
　　敬王四十一年吳人伐慎白公敗之杜註慎汝隂¶
　　慎縣按今潁上縣西北有慎城¶
　　　闔廬遷都姑蘇¶
　　壽夢有子四人長曰諸樊次曰餘祭次曰餘昧次¶
　　曰季札季札賢而壽夢欲立之季札讓不可於是¶
　　乃立長子諸樊攝行事諸樊除喪讓位季札季札¶
<pb:KR2k0042_WYG_197-6a>¶
　　謝之不可棄其室而耕乃舎之十三年王諸樊卒¶
　　有命授弟餘祭欲傳以次必致國於季札封季札¶
　　於延陵號曰延陵季子十七年王餘祭卒弟餘昧¶
　　立王餘昧四年卒欲授季札季札讓逃去乃立餘¶
　　昧之子僚為王公子光者諸樊之子也常以為吾¶
　　父兄弟四人當傳至季子季子即不受國光父先¶
　　立光當立隂納勇士專諸欲以襲王僚十三年吳¶
　　因楚喪伐之為楚兵絶後而不得還光因伏甲士¶
<pb:KR2k0042_WYG_197-6b>¶
　　於窟室而謁王僚飲使專諸刺王僚殺之公子光¶
　　竟代立為王是為吳王闔廬遷都姑蘇(今蘇州府/之長洲縣)¶
　　　越入吳¶
　　王闔廬五年伐越敗之十九年夏吳伐越越王勾¶
　　踐迎擊之檇李敗之姑蘇傷吳王闔廬指傷而死¶
　　立太子夫差二年悉精兵伐越敗之夫椒報姑蘇¶
　　也越王勾踐以甲兵五千人棲於㑹稽使大夫文¶
　　種因吳太宰嚭而行成伍子胥諫不聽卒許越平¶
<pb:KR2k0042_WYG_197-7a>¶
　　與盟而罷兵¶
　　七年北伐齊敗齊師於艾陵¶
　　十一年復北伐齊越王勾踐率其衆以朝吳厚獻¶
　　遺之¶
　　十四年春吳王北㑹諸侯於黄池欲霸中國六月¶
　　戊子越王勾踐伐吳乙酉越以五千人與吳戰虜¶
　　太子友丁亥入吳吳人告敗於王夫差乃引兵歸¶
　　國與越平¶
<pb:KR2k0042_WYG_197-7b>¶
　　二十年越王勾踐復伐吳¶
　　二十一年越圍吳¶
　　二十三年十一月越滅吳¶
　　　春秋兵爭¶
　　平王五十年(魯隱公/二年)莒人入向杜註向小國也譙¶
　　國龍亢縣東南有向城今其故城在懐逺縣西北¶
　　惠王二十年(魯僖公/三年)徐人取舒杜註舒國今廬江¶
　　舒縣其故城在廬江縣東一百二十里按舒臯陶¶
<pb:KR2k0042_WYG_197-8a>¶
　　之後族衆故曰羣舒羣者舒庸舒蓼舒鳩舒鮑舒¶
　　龔也孔疏曰蓼在安豐羣舒在廬江漢時舒為廬¶
　　江郡治¶
　　襄王七年(魯僖公/十五年)楚人伐徐敗徐於婁林杜註徐¶
　　國今下邳僮縣按泗州北八十里有古城相傳徐¶
　　偃王築即此婁林徐地下邳僮縣東南有婁亭¶
　　襄王九年齊人徐人伐英氏杜註廬江郡六縣西¶
　　有英氏城按六縣今之六安州也¶
<pb:KR2k0042_WYG_197-8b>¶
　　襄王十五年楚伐陳取焦夷城頓而還杜註焦今¶
　　譙縣夷一名城父頓國名今汝隂南頓縣¶
　　襄王三十年(魯文公/五年)楚人滅六滅蓼¶
　　頃王四年(魯文公/十二年)楚人圍巢昭王二十四年吳滅¶
　　巢¶
　　定王六年(魯宣公/八年)楚人滅舒蓼¶
　　定王十年楚子滅蕭杜註蕭宋附庸國¶
　　簡王十二年(魯成公/十七年)楚人滅舒庸¶
<pb:KR2k0042_WYG_197-9a>¶
　　簡王十三年楚子鄭伯伐宋宋魚石復入于彭城¶
　　簡王十四年(魯襄公/元年)諸侯圍宋彭城且伐鄭楚子¶
　　辛救鄭侵宋呂留杜註呂留二縣屬彭城郡按呂¶
　　即呂梁城在徐州北五十里留為張良遇漢髙處¶
　　靈王二十四年(魯襄公二/十五年)楚屈建帥師滅舒鳩¶
　　景王十八年(魯昭公/十六年)齊師伐徐至於蒲隧徐人行¶
　　成杜註下邳取慮縣有蒲如阪今虹縣北¶
　　景王二十一年莒子奔紀鄣杜註紀鄣莒邑也東¶
<pb:KR2k0042_WYG_197-9b>¶
　　海贛榆縣東北有紀城¶
　　敬王二年(魯昭公二/十五年)楚子使薳射城州屈復茄人¶
　　焉使熊相禖郭巢(為巢/築郭)地名考州屈在鳯陽縣西¶
　　茄其近淮小邑也¶
　　敬王五年吳公子掩餘奔徐公子燭庸奔鍾吾應¶
　　劭曰古鍾吾國也後漢屬下邳按今邳州宿遷縣¶
　　西北司吾鄉即其地¶
　　敬王七年吳子使徐人執掩餘使鍾吾人執燭庸¶
<pb:KR2k0042_WYG_197-10a>¶
　　二公子奔楚吳子怒滅徐徐子章禹奔楚楚城夷¶
　　而處之註夷今泗州¶
　　敬王九年吳伐夷¶
　　敬王二十五年(魯定公/十五年)楚滅胡杜註汝隂西北有¶
　　胡城¶
　　　㑹盟諸所¶
　　桓王二十三年(魯桓公/十五年)公㑹宋公衛侯陳侯于袲¶
　　杜註桐縣西南有袲亭¶
<pb:KR2k0042_WYG_197-10b>¶
　　簡王十年(魯成公/十五年)叔孫僑如及諸侯之大夫㑹吳¶
　　于鍾離¶
　　景王十一年(魯昭公/八年)大蒐于紅註蕭縣西有紅亭¶
　　敬王三十七年(魯哀公/十二年)公㑹吳于槖臯衛侯㑹吳¶
　　于鄖註槖臯今巢縣鄖今如臯縣¶
　　顯王四十六年秦張儀及齊楚相㑹于齧桑註齧¶
　　桑今沛縣¶
　　　楚滅越¶
<pb:KR2k0042_WYG_197-11a>¶
　　顯王四十六年楚威王興兵伐越大敗之殺越王¶
　　無疆盡取吳故地越以此散諸族子爭立或為王¶
　　或為君濵於江南海上¶
　秦¶
　　　漢楚並起¶
　　秦二世元年九月沛父老率子弟共殺沛令迎劉¶
　　季立為沛公¶
　　二年冬十月秦泗川監平將兵圍豐沛公與戰破¶
<pb:KR2k0042_WYG_197-11b>¶
　　之令雍齒守豐十二月魏人周市略地使人招雍¶
　　齒齒即反為魏守豐沛公攻豐不能取時章邯别¶
　　將司馬尼北定楚地屠相至碭沛公與戰蕭西不¶
　　利收兵攻碭取之還軍豐聞項梁在薛從騎百餘¶
　　往見之梁與之卒五千人五大夫將十人還攻豐¶
　　抜之¶
　　(二世元/年七月)陳涉等起大澤中(在沛郡/鄿縣)其九月楚將項¶
　　燕子項梁同兄子籍起兵於吳中使人收下縣得¶
<pb:KR2k0042_WYG_197-12a>¶
　　精兵八千人渡江而西東陽長陳嬰以兵屬項梁¶
　　梁渡淮黥布蒲將軍亦以兵屬焉凡六七萬人軍¶
　　下邳當是時秦嘉立景駒為楚王軍彭城東梁謂¶
　　軍吏曰陳王先首事今秦嘉倍陳王而立景駒逆¶
　　無道乃進擊秦嘉并其軍將引軍而西召諸將㑹¶
　　薛計事此時沛公亦起沛往焉居鄛人范増說項¶
　　梁立楚懐王孫心為楚懐王梁自號武信君再破¶
　　秦軍有驕色為秦將章邯所破死項羽沛公乃與¶
<pb:KR2k0042_WYG_197-12b>¶
　　將軍呂臣引兵而東徙懐王自盱眙都彭城呂臣¶
　　軍彭城東項羽軍彭城西沛公軍碭漢元年十月¶
　　沛公兵遂先諸侯破秦降秦王子嬰正月項羽欲¶
　　自王先王諸將相立沛公為漢王自立為西楚霸¶
　　王王九郡都彭城¶
　漢¶
　　　平西楚¶
　　漢王二年春漢王部五諸侯兵(常山河南/韓魏殷)凡五十¶
<pb:KR2k0042_WYG_197-13a>¶
　　六萬人東伐楚入彭城項王以精兵三萬人南從¶
　　魯出胡陵至蕭晨擊漢軍而東至彭城日中大破¶
　　漢軍追擊至靈璧東睢水上圍漢王三匝於是大¶
　　風從西北起折木發屋揚沙石窈㝠晝晦逢迎楚¶
　　軍大亂漢王乃得與數十騎遁去　五年冬十月¶
　　髙祖與諸侯兵共擊楚軍與項羽决勝垓下淮隂¶
　　先合不利却孔將軍(蓼侯/孔熙)費將軍(費侯/陳賀)縱楚兵不¶
　　利淮隂侯復乗之大敗垓下使騎將灌嬰追殺項¶
<pb:KR2k0042_WYG_197-13b>¶
　　羽東城遂略定楚地以魯公禮葬項羽¶
　　　平淮南¶
　　髙帝十一年七月淮南王黥布反東并荆王劉賈¶
　　地北渡淮髙帝自往擊之十二年十月髙祖已擊¶
　　布軍蘄西㑹甀(蘄之/鄉名)布走令别將追之擊布軍洮¶
　　水(在江/淮間)南北皆大破之布與番君婚以故長沙成¶
　　王臣使人誘殺布兹鄉民田舎¶
　　　平吳楚七國¶
<pb:KR2k0042_WYG_197-14a>¶
　　景帝元年鼂錯為御史大夫請諸侯之罪過削其¶
　　地削楚之東海郡削吳之豫章郡㑹稽郡趙之常¶
　　山郡膠西之六縣漢廷臣方議削吳吳王濞恐削¶
　　地無已因以此發謀說膠西膠東菑川濟南趙楚¶
　　同反天子乃遣太尉條侯周亞夫將三十六將軍¶
　　往擊吳楚亞夫使弓髙侯等將輕騎兵出淮泗口¶
　　絶吳楚兵後食道吳兵饑數欲挑戰終不出後吳¶
　　奔壁東南陬太尉使備西北已而其精兵果奔西¶
<pb:KR2k0042_WYG_197-14b>¶
　　北不得入吳兵既餓引而去太尉追擊大破之吳¶
　　王濞棄其軍與壯士數千人亡走保於江南丹徒¶
　　漢兵乗勝遂盡虜之降其縣購吳王千金月餘越¶
　　人斬吳王頭以告凡相守攻三月而吳楚破平¶
　後漢¶
　　　平江淮¶
　　更始二年冬十月梁王劉永㨿國(今碭/山縣)起兵攻下¶
　　濟隂山陽沛楚淮陽汝南凡得二十八城¶
<pb:KR2k0042_WYG_197-15a>¶
　　光武建武元年十一月劉永稱帝更始琅琊太守¶
　　王閎定贛榆等六縣¶
　　二年秋八月盖延克永睢陽永奔譙延與戰於沛¶
　　西大破之永走保湖陵(今沛縣/西北)延遂定沛楚臨淮¶
　　三年二月劉永立董憲為海西王夏四月劉永將¶
　　蘇茂為吳漢所破走還湖陵虎牙大將軍盖延圍¶
　　劉永於睢陽七月盖延拔睢陽獲劉永¶
　　五年三月平敵將軍龎萌反與憲連和攻破彭城¶
<pb:KR2k0042_WYG_197-15b>¶
　　(今徐州/東南)六月帝幸䝉七月帝幸沛進幸湖陵大破¶
　　憲八月徇彭城下邳(今邳/州)吳漢進圍朐(今海/州)¶
　　六年拔之斬董憲龎萌¶
　　八年夏四月張步奔臨淮謀亡入海陳俊擊斬之¶
　　　平揚徐盜賊¶
　　順帝漢安元年九月廣陵盜賊張嬰等宼郡縣二¶
　　千石不能制以張綱為廣陵太守綱單車之職徑¶
　　詣嬰壘門嬰大驚綱以書喻嬰請相見嬰乃出拜¶
<pb:KR2k0042_WYG_197-16a>¶
　　謁綱好語之明日將所部萬餘人與妻子面縛歸¶
　　降¶
　　二年十二月揚徐盜賊攻燒城市殺略吏民¶
　　建康元年八月揚徐盜賊范容周生等宼掠城邑¶
　　屯㨿厯陽(按今為/和州)為江淮巨患遣御史中丞馮緄¶
　　討之九月揚州刺史尹耀九江太守鄧顯討賊范¶
　　容於厯陽敗歿十一月九江盜賊徐鳯馬勉等攻¶
　　燒城邑築營於當塗山中十二月九江黄虎等攻¶
<pb:KR2k0042_WYG_197-16b>¶
　　合肥¶
　　冲帝永嘉元年春正月廣陵賊張嬰等復反攻殺¶
　　堂邑江都長九江賊徐鳯等攻殺曲陽東城長三¶
　　月九江都尉滕撫討馬勉范容周生大破斬之¶
　　四月丹陽太守江漢擊破賊陸宮等¶
　　秋七月廬江盜賊攻盱眙滕撫遣司馬王章擊破¶
　　之¶
　　冬十一月中郎將滕撫擊廣陵賊張嬰破之厯陽¶
<pb:KR2k0042_WYG_197-17a>¶
　　賊華孟攻殺九江太守楊岑滕撫率諸將破斬之¶
　　揚徐平¶
　　　曹操謀誅董卓起兵¶
　　初董卓表操驍騎校尉操易姓名東歸至陳留散¶
　　家財合義兵誅卓靈帝中平六年冬十二月操起¶
　　兵已吾不利於滎陽還家募兵揚州刺史陳温丹¶
　　陽太守周昕與兵四千餘人還到龍亢士卒多叛¶
　　去至銍建平復收兵得千餘人進屯河内¶
<pb:KR2k0042_WYG_197-17b>¶
　　　曹操擊陶謙¶
　　初曹操父嵩為徐州刺史陶謙别將張闓所殺獻¶
　　帝初平四年秋操擊謙攻拔十餘城至彭城大戰¶
　　謙敗走郯操坑殺男女數十萬口於泗水水為不¶
　　流遂攻取慮(故城在今/邳州西南)睢陵(邳州/東南)夏丘(今虹/縣)皆屠¶
　　之興平元年夏四月操復攻陶謙拔五城遂略地¶
　　至東海還為劉備所要操擊破之遂攻拔襄賁所¶
　　過多所殺戮¶
<pb:KR2k0042_WYG_197-18a>¶
　　　曹操擊呂布¶
　　初操領兖州牧獻帝興平元年兖州叛迎呂布二¶
　　年春操攻拔定陶時劉備領徐州刺史屯小沛布¶
　　奔之建安元年布襲備取下邳備奔操三年操東¶
　　擊布冬十月屠彭城進至下邳大破布布聽陳宮¶
　　固守操决泗沂水灌城遂擒布宮皆殺之¶
　　　曹劉攻袁術¶
　　初術為曹操所破奔九江殺揚州刺史陳温領其¶
<pb:KR2k0042_WYG_197-18b>¶
　　州獻帝初平四年進兵封丘復為操所破走壽春¶
　　建安元年與劉備爭徐州戰於盱眙㑹備為呂布¶
　　所襲還去二年術遂稱帝夏五月呂布擊破之秋¶
　　九月曹操擊術術棄軍走留其將橋㽔等拒操操¶
　　擊斬之術走渡淮遂衰四年六月遣使歸帝號於¶
　　袁譚譚迎術欲從下邳北過劉備要之復走壽春¶
　　嘔血死¶
　　　孫䇿兄弟據江東¶
<pb:KR2k0042_WYG_197-19a>¶
　　初長沙太守孫堅以討賊功封烏程侯¶
　　獻帝初平元年與後將軍袁術合兵討董卓¶
　　二年堅破董卓軍又破呂布軍於洛陽冬十月術¶
　　使堅擊劉表為其將黄祖射死四子䇿權翊匡䇿¶
　　年十七見袁術術竒之以堅餘兵還䇿令攻廬江¶
　　太守陸康拔之¶
　　興平二年揚州刺史劉繇遣將屯横江當利(今和/州)¶
　　以拒術䇿請擊繇術許之表䇿折衝校尉䇿渡江¶
<pb:KR2k0042_WYG_197-19b>¶
　　轉鬬所向皆剋遂破秣陵攻劉繇於曲阿繇走豫¶
　　章䇿威震江東術表䇿行殄宼將軍¶
　　建安元年袁術僭號於壽春䇿沮之不從遂與絶¶
　　二年夏五月司空曹操拜䇿騎都尉襲爵烏程侯¶
　　使與呂布討袁術¶
　　三年定丹陽郡之涇西六縣降劉繇將太史慈及¶
　　祖郎¶
　　四年襲皖城克廬江其守劉勲奔曹操擊黄祖徇¶
<pb:KR2k0042_WYG_197-20a>¶
　　豫章下之初䇿殺吳郡太守許貢貢奴客潛民間¶
　　欲為報讐¶
　　五年夏四月䇿出獵奴客伏而射之中頰創甚呼¶
　　弟權佩以印綬命張昭等輔之¶
　　十三年權討丹陽黟賊陳僕等平之以其地為新¶
　　都郡¶
　　十六年權自京徙治秣陵明年改名建業作濡須¶
　　塢¶
<pb:KR2k0042_WYG_197-20b>¶
　　二十二年權遣陸遜討丹陽山越平之¶
　　二十五年權遷都鄂改名武昌¶
　　黄龍元年九月還都建業使陸遜輔太子登守武¶
　　昌¶
　　甘露元年遷都武昌明年仍還建康¶
　三國¶
　　　魏吳構兵¶
　　初孫䇿死操欲乗喪伐之聽張紘言表權討虜將¶
<pb:KR2k0042_WYG_197-21a>¶
　　軍㑹稽太守¶
　　獻帝建安七年秋責權任子權不受命¶
　　十三年冬曹操自江陵東下權遣周瑜魯肅等與¶
　　劉備逆擊於赤壁大破之操引還十二月孫權圍¶
　　合肥¶
　　十四年秋七月曹操軍合肥開芍陂屯田¶
　　十八年春正月曹操擊權進軍濡須口號四十萬¶
　　權與操牋言春水方生公宜速去操引軍還¶
<pb:KR2k0042_WYG_197-21b>¶
　　十九年夏閏五月權親攻皖城拔之還屯尋陽秋¶
　　七月曹操擊權八月權攻魏合肥¶
　　二十二年春正月曹操擊孫權軍三月權降¶
　　二十四年以孫權為驃騎將軍假節領荆州牧¶
　　黄初三年八月權遣使稱臣於魏送于禁等還魏¶
　　封權為吳王加九錫吳遣都督趙咨謝魏明年魏¶
　　徵吳太子登入朝不至遣將軍曹休等出洞口(在/厯)¶
　　(陽今/和州)曹仁出濡須伐之吳卑辭上書求自改厲魏¶
<pb:KR2k0042_WYG_197-22a>¶
　　答書登朝到夕罷兵吳乃建元臨江拒守¶
　　吳黄武二年春魏將曹仁以步騎數萬攻濡須吳¶
　　將朱桓以兵五千禦之斬其别將常雕虜王雙¶
　　三年魏主丕御龍舟循蔡潁浮淮如壽春至廣陵¶
　　吳將軍徐盛列舟艦於江而植木衣葦為疑城假¶
　　樓自石頭至江乗聨綿數十里丕臨望嘆曰彼有¶
　　人焉未可圗也乃還¶
　　四年秋八月魏主復以舟師自譙循渦入淮来伐¶
<pb:KR2k0042_WYG_197-22b>¶
　　冬十月如廣陵臨江觀兵吳嚴兵固守時天寒氷¶
　　舟不得渡丕見江濤洶湧嘆曰天所以限南北也¶
　　遂還吳遣將髙壽率死士於徑路夜要之獲其副¶
　　車羽盖¶
　　五年吳令諸將屯田¶
　　七年夏五月吳使鄱陽太守周魴詐以郡降於魏¶
　　魏揚州牧曹休率步騎十萬應之秋八月吳主至¶
　　皖口使將軍陸遜督諸將大破休於石亭追至夾¶
<pb:KR2k0042_WYG_197-23a>¶
　　石斬獲萬餘¶
　　吳黄龍元年十二月攻魏合肥不克而還¶
　　三年冬十月吳主使中郎將孫布詐降誘揚州刺¶
　　史王凌吳主伏兵阜陵(在今/和州)以俟之凌遣督將步¶
　　騎七百人迎布布夜掩襲死傷過半¶
　　吳嘉禾元年遣將陸遜擊魏廬江魏守將滿寵整¶
　　軍趨揚宜口禦之遜遁¶
　　二年吳主自將攻魏合肥新城遣將軍全琮征六¶
<pb:KR2k0042_WYG_197-23b>¶
　　安皆不克還¶
　　三年五月吳主入居巢湖口向合肥新城衆號十¶
　　萬又遣陸遜諸葛瑾將萬餘人向襄陽將軍孫韶¶
　　張承入淮向廣陵淮隂秋七月魏主自將伐吳吳¶
　　兵遂遁滿寵募壯士焚吳攻具射殺吳王之弟子¶
　　泰¶
　　吳赤烏四年夏四月吳將全琮畧淮南決芍陂諸¶
　　葛恪攻六安琮敗於芍陂¶
<pb:KR2k0042_WYG_197-24a>¶
　　六年春正月吳諸葛恪襲六安掩其人民而去¶
　　十三年吳主遣軍十萬作堂邑涂塘以淹北道(堂/邑)¶
　　(今六/合縣)¶
　　吳建興元年冬十月諸葛恪修東興隄初魏欲廣¶
　　田蓄穀於揚豫之間用鄧艾䇿開廣漕渠吳大帝¶
　　亦於淮南築東興隄以遏巢湖後廢不治至是恪¶
　　更作大隄左右結山俠築兩城十一月魏將胡遵¶
　　諸葛誕率衆十萬来攻恪將兵四萬救之遵等作¶
<pb:KR2k0042_WYG_197-24b>¶
　　浮橋以渡分兵攻兩城恪遣留贊丁奉為前部時¶
　　天寒雪魏諸將㑹飲見贊等兵少不即嚴吳兵得¶
　　上便鼔譟亂斫魏軍驚擾爭渡浮橋橋壊軍士沒¶
　　水死者數萬¶
　　二年春三月諸葛恪大發州郡二十萬衆伐魏圍¶
　　新城九十餘日不克㑹大暑士卒多病恪引兵還¶
　　怨黷盈積孫峻因而構恪殺之¶
　　吳建衡二年吳丁奉入渦口晉揚州刺史擊走之¶
<pb:KR2k0042_WYG_197-25a>¶
　　　亮休廢立¶
　　孫峻既殺恪恣滛暴國人側目孫英等謀討不克¶
　　俱死使將軍呂據等入淮泗餞之石頭遇疾以後¶
　　事付從父弟孫綝綝秉政召據殺之并族誅大司¶
　　馬滕印將軍王惇吳主亮親政事綝表奏多所難¶
　　問綝稱疾不朝吳主亮隂與全尚劉承謀誅之尚¶
　　綝妻父也尚妻泄語綝綝夜殺承比明圍宮吳主¶
　　不得出綝告太廟廢亮為㑹稽王迎琅邪王休於¶
<pb:KR2k0042_WYG_197-25b>¶
　　㑹稽十月休至羣臣奉上璽符三讓乃受綝稱草¶
　　莽臣上印綬節鉞求避賢路吳主休慰諭之以為¶
　　丞相荆州牧十二月臘㑹縛綝斬之夷其族發孫¶
　　峻棺斵而埋之改塟諸葛恪等¶
　晉¶
　　　滅吳¶
　　吳建衡三年吳主皓大舉兵出華里(建業/西)載太后¶
　　皇后及後宮數千人從牛渚(今當/塗)西上遇大雪途¶
<pb:KR2k0042_WYG_197-26a>¶
　　壊士卒多怨引還¶
　　天紀二年吳人大佃皖城圖北伐魏都督王渾遣¶
　　揚州刺史應綽攻破之斬首五千級焚積穀百八¶
　　十餘萬斛踐稻田四千餘頃毁船六百餘艘¶
　　三年冬十一月晉大舉兵分道伐吳王伷出涂中¶
　　(今六/合)王渾出江西(今和州出/横江渡路)王戎　武昌胡奮出¶
　　夏口杜預出江陵王濬唐彬下巴蜀東西凡二十¶
　　餘萬¶
<pb:KR2k0042_WYG_197-26b>¶
　　四年春正月杜預等諸軍並進所向皆克吳主聞¶
　　王渾南下使丞相張悌督丹陽太守沈瑩等衆三¶
　　萬渡江逆戰三月悌圍渾部將張喬於楊荷(在和/州東)¶
　　(南二/十里)喬降悌進與晉揚州刺史周浚陳於板橋吳¶
　　銳卒衝晉兵不動衆亂晉兵乗之喬自後擊之大¶
　　敗悌死之吳人大震王濬既破武昌順流徑趣建¶
　　業吳主遣遊擊將軍張象帥舟師禦之象衆降濬¶
　　遂鼔譟入石頭呉主皓降濬收其圖籍克州四郡¶
<pb:KR2k0042_WYG_197-27a>¶
　　四十二戸五十二萬三千兵二十三萬¶
　　　平揚徐盜¶
　　惠帝太安二年義陽蠻張昌叛據江夏其黨石氷¶
　　宼揚州敗刺史陳徽諸郡盡沒臨淮人封雲起兵¶
　　宼徐州以應氷於是荆江揚豫徐五州之境多為¶
　　昌所據更置牧守而氷據臨淮¶
　　冬十二月議郎周玘等起兵江東討石氷斬其將¶
　　羌毒氷自臨淮趨壽春守將劉準不能拒廣陵度¶
<pb:KR2k0042_WYG_197-27b>¶
　　支陳敏請兵擊之所向皆㨗遂與周玘合攻氷於¶
　　建康¶
　　永興元年三月氷北走投封雲雲司馬張統斬氷¶
　　及雲以降¶
　　　元帝中興都建鄴¶
　　琅琊王名睿字景文宣帝曽孫琅琊王覲之子也¶
　　年十五嗣王位懐帝永嘉初用王導計始鎮建鄴¶
　　賔禮名賢存問風俗江東歸心焉愍帝即位進位¶
<pb:KR2k0042_WYG_197-28a>¶
　　丞相大都督中外諸軍事遣諸將分定江東及西¶
　　都不守出師露次移檄四方徵天下兵尅日進討¶
　　二月平東將軍宋哲至宣愍帝詔使攝萬幾王未¶
　　敢當羣臣請依魏晉故事為晉王大興元年春三¶
　　月愍帝音問至王即皇帝位¶
　　　淮南用兵¶
　　元帝大興元年十二月彭城内史周撫叛降石勒¶
　　詔下邳内史劉遐泰山太守徐龕討之二年遐龕¶
<pb:KR2k0042_WYG_197-28b>¶
　　擊斬撫¶
　　永昌元年冬十月後趙宼譙祖約退屯壽春¶
　　明帝太寧元年春三月後趙宼彭城下邳徐州刺¶
　　史卞敦退保盱眙¶
　　成帝咸和元年十一月後趙將石聰攻壽陽不克¶
　　遂侵逡遒阜陵殺掠五千餘人建康大震厯陽内¶
　　史蘇峻遣將韓晃擊聰走之¶
　　十二月濟岷太守劉闓殺下邳内史夏侯嘉叛降¶
<pb:KR2k0042_WYG_197-29a>¶
　　石勒¶
　　八年秋七月後趙將石聰以譙来降¶
　　九年十一月蘭陵人朱縱斬後趙將郭祥以彭城¶
　　来降¶
　　咸康元年夏四月趙王虎南遊其將石季龍宼厯¶
　　陽分命諸將救厯陽及戍慈湖牛渚(俱在太/平府)帝親¶
　　勒兵戒嚴¶
　　穆帝永和元年石季龍將路永屯壽春¶
<pb:KR2k0042_WYG_197-29b>¶
　　五年夏六月趙揚州刺史王浹舉壽春降西郎將¶
　　陳逵進據壽春¶
　　秋七月征北大將軍褚裒請伐趙徑赴彭城與趙¶
　　將李農戰不利八月退屯廣陵陳逵聞之焚壽春¶
　　積聚毁城遁還詔命裒還鎮京口¶
　　六年夏五月廬江太守袁真攻合肥克之¶
　　七年姚弋仲遣使来降八年三月姚弋仲死其子¶
　　襄為秦兵所敗帥衆来歸送其五弟為質詔襄屯¶
<pb:KR2k0042_WYG_197-30a>¶
　　譙城襄單騎濟淮見謝尚於壽春尚去仗衛幅巾¶
　　待之¶
　　九年秋姚襄屯厯陽(和/州)夾淮廣興屯田訓厲將士¶
　　冬十月殷浩自壽春北伐以姚襄為前驅襄詐令¶
　　部衆夜遁隂伏甲以徼之浩追至山桑(䝉城/縣北)襄縱¶
　　兵擊之浩敗走十二月姚襄徙屯盱眙詔以謝尚¶
　　都督江西淮南鎮厯陽¶
　　十年姚襄叛降燕五月江西流民叛降襄詔屯兵¶
<pb:KR2k0042_WYG_197-30b>¶
　　中堂¶
　　十一年冬十月以謝尚鎮壽春(時晉僑立青冀并/幽四州於江北豫)¶
　　(州刺史自江左以後守江則/屯厯陽蕪湖進取則屯壽春)¶
　　十二年命桓温督諸軍討姚襄¶
　　孝武太元三年秦王堅使將軍俱難宼淮陽盱眙¶
　　彭超攻彭城詔右將軍毛虎生鎮姑孰以禦之¶
　　四年春二月秦䧟彭城淮隂五月秦拔盱眙進圍¶
　　三阿(在揚州府/髙郵州)謝𤣥自廣陵来救超敗退保旴眙¶
<pb:KR2k0042_WYG_197-31a>¶
　　六月𤣥進攻之又敗退屯淮隂𤣥遣何謙帥舟師¶
　　乗潮而上夜焚淮陽難超退屯淮北𤣥又進戰於¶
　　君川復大破之難超北走¶
　　八年秋八月秦王堅大舉兵入宼戎卒六十餘萬¶
　　騎二十七萬前鋒至潁口詔謝石謝𤣥督衆八萬¶
　　禦之冬十月秦攻壽陽克之將軍梁成等屯洛澗¶
　　(在懐/逺縣)十一月𤣥遣劉牢之帥精兵五千渡水擊成¶
　　大破斬之分兵斷其歸津秦步騎奔潰爭赴淮水¶
<pb:KR2k0042_WYG_197-31b>¶
　　死石等水陸繼進秦王堅與融等登壽陽城望見¶
　　八公山(在壽州/西北)草木皆以為晉兵秦兵逼淝水而¶
　　陳既而移陳少郤欲令晉兵半渡而蹙之乃麾兵¶
　　使郤兵退不可止𤣥等引兵渡水擊之融馳騎略¶
　　陳欲以帥退者馬倒為晉兵所殺秦兵遂潰𤣥等¶
　　乗勝追擊至青岡秦兵大敗自相蹈籍而死者蔽¶
　　野塞川其走者聞風聲鶴唳皆以為晉兵且至晝¶
　　夜不敢息重以饑凍死者什七八朱序張天錫来¶
<pb:KR2k0042_WYG_197-32a>¶
　　奔復取壽春¶
　　九年春正月遣將軍劉牢之伐秦拔譙城¶
　　　平王敦¶
　　元帝永昌元年春正月王敦舉兵於武昌以誅劉¶
　　隗為名沈充帥衆應之四月敦前鋒攻石頭周札¶
　　開城門應之敦據石頭尚書令刁協驃騎將軍戴¶
　　淵尚書僕射周顗皆為所害¶
　　明帝太寧元年夏四月王敦移屯姑孰自領揚州¶
<pb:KR2k0042_WYG_197-32b>¶
　　牧¶
　　二年六月敦復反七月至江寧帝躬率六軍出次¶
　　南皇堂夜募壯士渡水掩其未備平旦戰於越城¶
　　大破之斬其將何康敦憤惋死周騫祖約各逐敦¶
　　所署太守賊黨沈充至宣陽門劉遐蘇峻等自南¶
　　塘横擊大破之遐又破沈充於青溪賊燒營宵遁¶
　　丁酉帝還宮分遣諸將追其黨與悉平之¶
　　　平蘇峻¶
<pb:KR2k0042_WYG_197-33a>¶
　　成帝咸和二年十一月蘇峻舉兵厯陽豫州刺史¶
　　祖約以兵㑹峻十二月峻陷姑孰(今太/平府)韶左將軍¶
　　司馬流據慈湖以拒之桓彞進屯蕪湖(今太平府/蕪湖縣)¶
　　峻將韓晃擊破彞因攻宣城彞退保廣德¶
　　三年春正月韓晃襲司馬流於慈湖流兵敗死之¶
　　峻濟自横江登牛渚二月庚戌峻至蔣山自小丹¶
　　陽入詔以卞壼督軍討之峻攻青溪柵(今上元縣/有青溪栅)¶
　　壼拒擊之峻因風縱火燒臺省諸營寺署一時蕩¶
<pb:KR2k0042_WYG_197-33b>¶
　　盡峻兵入臺城侍中褚翜抱帝登太極前殿峻兵¶
　　入翜呵之曰蘇冠軍来覲至尊軍人豈得侵逼峻¶
　　兵不敢上殿突入後宮掠奪府藏一空既而郗鑒¶
　　自廣陵入赴國難陶侃自荆州趨建康峻自姑孰¶
　　還遷帝於石頭太后詔諭三吳使起義兵㑹稽内¶
　　史王舒以庾冰行奮武將軍將兵一萬西渡浙江¶
　　於是吳興太守虞潭(吳興今浙/江湖州府)吳國内史蔡謨義¶
　　興太守顧衆等(義興今/宜興縣)皆舉兵應之陶侃温嶠軍¶
<pb:KR2k0042_WYG_197-34a>¶
　　於茄子浦王舒郗鑒率衆與侃等㑹舟師指石頭¶
　　侃令鑒還據京口立大業曲阿庱亭三壘(俱在今/丹陽縣)¶
　　(東/)以分峻勢桓彞進屯涇縣遣將軍俞縱守蘭石¶
　　(在今旌/德縣北)韓晃攻之縱戰死晃陷宣城彞力戰死之¶
　　廬江太守毛寳攻拔合肥戍祖約諸將隂與後趙¶
　　通趙攻壽春秋七月約衆潰奔厯陽九月毛寳燒¶
　　峻句容(縣/名)湖孰(屬江/寧縣)積聚峻軍乏食侃督水軍向¶
　　石頭嶠率步兵從白石南上峻逆戰馬躓斬之餘¶
<pb:KR2k0042_WYG_197-34b>¶
　　衆大潰峻司馬任讓等共立峻弟逸城守¶
　　四年春正月冠軍將軍趙印拔厯陽祖約奔後趙¶
　　蘇逸蘇碩韓晃并力攻臺城焚太極東堂及祕閣¶
　　建威長史滕含攻破石頭獲逸及晃斬之¶
　　　平袁真袁瑾¶
　　帝奕太和四年桓温兵敗枋頭(地名在大/名府濬縣)歸罪於¶
　　豫州刺史袁真真以壽陽叛降燕十二月温發徐¶
　　兖民築廣陵城徙鎮之五年二月袁真死子瑾代¶
<pb:KR2k0042_WYG_197-35a>¶
　　領其衆夏四月桓温擊破之八月桓温圍壽陽簡¶
　　文帝咸安元年春正月拔之斬袁瑾¶
　　　奕昱廢立¶
　　桓温隂蓄不臣之志太和五年十一月以入朝為¶
　　名詣闕作令草呈褚太后廢帝而立㑹稽王昱帝¶
　　乗犢車出神虎門十二月降封海西縣公¶
　　　平桓𤣥¶
　　安帝隆安元年四月兖州刺史王恭舉兵京口以¶
<pb:KR2k0042_WYG_197-35b>¶
　　討尚書左僕射王國寳建威將軍王緒為名甲申¶
　　殺國寳及緒以說於恭恭乃罷兵殷仲堪舉兵㑹¶
　　稽王道子以書止之前司徒長史王廞以吳郡反¶
　　王恭遣司馬劉牢之擊斬其子泰復與王廞戰於¶
　　曲阿(金匱/縣地)廞衆潰單騎走¶
　　二年秋七月兖州刺史王恭豫州刺史庾楷荆州¶
　　刺史殷仲堪廣州刺史桓𤣥南蠻校尉楊佺期等¶
　　舉兵反九月詔㑹稽王道子等討之己亥譙王尚¶
<pb:KR2k0042_WYG_197-36a>¶
　　之破庾楷於牛渚楷奔桓𤣥大破官軍於白石與¶
　　佺期進至横江道子屯中堂元顯守石頭王珣守¶
　　北郊謝琰備宣陽門恭仗劉牢之為爪牙而遇之¶
　　以部曲牢之以為恨元顯知之說牢之使叛恭牢¶
　　之使子敬宣擊敗恭恭奔曲阿獲斬之於是遣太¶
　　常殷茂諭仲堪回軍仲堪歸𤣥等亦西還¶
　　十二月前新安太守杜炯仄京口㑹稽王世子元¶
　　顯討斬之¶
<pb:KR2k0042_WYG_197-36b>¶
　　三年十二月桓𤣥舉兵攻江陵殺楊佺期傳首建¶
　　康又殺殷仲堪¶
　　元興元年正月桓𤣥抗表傳檄罪狀㑹稽王世子¶
　　元顯為名舉兵反二月丁卯𤣥至姑孰使其將馮¶
　　該等攻厯陽𤣥軍斷洞浦(在和州西南臨/江亦曰洞口)焚舟艦¶
　　譙王尚之陳浦上衆潰逃於涂中為𤣥所獲司馬¶
　　休之戰敗棄城而走¶
　　三月劉牢之叛降於桓𤣥王師敗績於新亭元顯¶
<pb:KR2k0042_WYG_197-37a>¶
　　及東海王彦璋譙王尚之庾楷張法順等並遇害¶
　　徙道子於安成郡尋酖殺之流王誕於嶺南𤣥為¶
　　丞相録尚書事𤣥以劉牢之為㑹稽内史奪其兵¶
　　牢之欲北就髙雅之於廣陵帥部曲北走至新洲¶
　　縊死¶
　　二年九月𤣥自為相國封楚王加九錫冬十一月¶
　　𤣥僭位帝䝉塵於尋陽¶
　　三年春二月劉裕與劉毅何無忌裕弟道規太原¶
<pb:KR2k0042_WYG_197-37b>¶
　　王元德仲德合謀起兵丙辰裕斬桓修於京口使¶
　　孟昶斬桓𢎞於廣陵因收衆濟江丁巳裕率二州¶
　　之衆千七百人軍於竹里(在句/容縣)帥部曲保據石頭¶
　　使諸葛長民據厯陽𤣥遣桓謙屯覆舟山禦之以¶
　　吳甫之皇甫敷繼之三月戊午朔裕軍與甫之遇¶
　　江乗(在江/寧城)裕手斬之𤣥使謙及何澹之屯東陵卞¶
　　範之屯覆舟山西(在江寧/府城西)衆合二萬己未裕與劉¶
　　毅等進突謙陳將士皆殊死戰無不一當百呼聲¶
<pb:KR2k0042_WYG_197-38a>¶
　　動天地時東北風急因縱火焚之煙炎熛天謙軍¶
　　大潰𤣥趨石頭浮江南走裕入建康據東府(城在/江寧)¶
　　(府/)庚申裕屯石頭城立留臺百官奉迎乗輿諸葛¶
　　長民為刁逵所執檻送桓𤣥至當利(在和州/東南)而𤣥¶
　　敗送人共破檻出長民還趣厯陽逵棄城走為其¶
　　下所執斬於石頭桓𤣥兄子歆引氐帥楊秋宼厯¶
　　陽魏詠之為豫州刺史鎮厯陽帥諸葛長民等共¶
　　擊破之斬楊秋於練固(今含/山縣)劉敬宣司馬休之等¶
<pb:KR2k0042_WYG_197-38b>¶
　　初奔南燕至是聞桓𤣥敗遂来歸𤣥使何澹之等¶
　　守湓口何無忌敗之於桑落洲得太廟神主送建¶
　　康殷仲文叛𤣥奉二后還五月何無忌等敗𤣥於¶
　　崢嶸洲𤣥挾帝單舸西走益州督䕶馮遷斬𤣥傳¶
　　首梟於大桁(在江寧/府城内)次年改元義熙二月帝至自¶
　　江陵¶
　　　平孫恩¶
　　安帝隆安四年詔劉牢之討孫恩恩前年冬十月¶
<pb:KR2k0042_WYG_197-39a>¶
　　宼陷㑹稽殺内史王凝之是年五月復宼㑹稽太¶
　　守謝琰敗死轉宼臨海故有是詔恩走入海¶
　　五年二月宼句章三月攻海鹽皆為劉牢之劉裕¶
　　所敗五月陷滬瀆(在今蘇/州府)殺吳國内史袁崧六月¶
　　宼丹徒劉裕擊破之恩北走陷廣陵八月以劉裕¶
　　為下邳太守討孫恩於郁洲大破之十一月劉裕¶
　　追擊恩又破之明年三月恩宼臨海臨海太守辛¶
　　景擊破之赴海死¶
<pb:KR2k0042_WYG_197-39b>¶
　　　平盧循¶
　　盧循孫恩妹夫也恩死餘衆推循為主安帝元興¶
　　元年夏五月自臨海入東陽劉裕將兵擊敗之明¶
　　年春正月復擊敗其司馬徐道覆於東陽¶
　　義熙六年夏五月盧循進逼建康循以二月宼長¶
　　沙南康廬陵陷之至是徐道覆順流而下朝廷急¶
　　徵裕(裕時拔廣固執南燕主超送之京師方/議鎮下邳經營司雍㑹得詔引兵還)時何¶
　　無忌戰死尋陽劉毅兵敗姑孰人心震駭乙丑盧¶
<pb:KR2k0042_WYG_197-40a>¶
　　循至淮口(秦淮入/工之處)劉裕屯石頭伐樹柵石頭淮口¶
　　築查浦藥園廷尉三壘守之七月循退還尋陽十¶
　　一月循道覆復至劉裕軍雷池(安慶府望江/縣東三十里)十二¶
　　月己卯進軍大雷(亦在/望江)庚辰盧循徐道覆帥衆數¶
　　萬塞江而下裕分部騎屯西岸自以勁弩射循軍¶
　　循軍悉泊西岸岸上軍投火焚之煙熖漲天循兵¶
　　大敗走還尋陽又敗番禺奔交州刺史杜慧度敗¶
　　之循知不免先鴆妻子殺妓妾自投於水慧度斬¶
<pb:KR2k0042_WYG_197-40b>¶
　　其尸傳首京師¶
　宋¶
　　　宋受晉禪¶
　　劉裕字德輿彭城人漢楚元王交之二十一世孫¶
　　晉東遷劉氏移居丹徒遂為丹徒京口里人晉隆¶
　　安三年從謝琰劉牢之討孫恩有功為下邳太守¶
　　元興元年破盧循二年斬桓𢎞桓𤣥義熙元年迎¶
　　帝復蹕五年北討南燕六年獲慕容超斬於建康¶
<pb:KR2k0042_WYG_197-41a>¶
　　市盧循逼建康急徵裕入衛敗之大雷授太尉中¶
　　書監假黄鉞八年襲殺劉毅於江陵九年二月殺¶
　　諸葛長民十一年殺司馬休之平江陵十二年正¶
　　月加領平北將軍兖州刺史増督南秦凡二十二¶
　　州四月表伐關洛十月至洛取金墉修復晉五陵¶
　　十二月加相國封十郡為宋公十三年七月至陜¶
　　禽姚泓平關中十月進爵為王加十郡益宋國並¶
　　前為二十郡¶
<pb:KR2k0042_WYG_197-41b>¶
　　永初元年(即晉恭帝/元熙元年)夏六月丁卯晉帝禪位於宋¶
　　宋王即皇帝位奉晉帝為零陵王¶
　　　營陽宜都廢立¶
　　宋主義符以永初三年五月即位居䘮無禮游戲¶
　　無度元嘉元年徐羨之傅亮謝晦謀廢立乃召南¶
　　兖州刺史(南兖州鎮廣/陵今揚州府)檀道濟及江州刺史王𢎞¶
　　入朝五月皆至建康乙酉詰旦道濟以皇太后令¶
　　廢為營陽王遷於吳六月癸丑使邢安泰就弑之¶
<pb:KR2k0042_WYG_197-42a>¶
　　遣使者殺前廬陵王義真於新安迎宜都王義隆¶
　　於江陵立之八月丁酉即帝位改元元嘉¶
　　三年下詔暴徐羨之傅亮謝晦殺二王之罪羨之¶
　　走至新林(在江寧/府西南)自經死亮被執伏誅謝晦舉兵¶
　　反江陵閏月帝自將討晦發建康到彦之檀道濟¶
　　大破晦於隱磯擒晦檻送建康誅之¶
　　　伐魏¶
　　文帝元嘉七年春二月詔右將軍到彥之統諸將¶
<pb:KR2k0042_WYG_197-42b>¶
　　伐魏長沙王義欣出鎮彭城為聲援游擊將軍胡¶
　　藩戌廣陵夏六月到彦之自淮入泗¶
　　二十三年宋築北隄立𤣥武湖起景陽山於華林¶
　　園¶
　　二十七年秋七月宋悉發青冀徐豫二兖(南兖/北兖)六¶
　　州三五民丁(三丁發一/五丁發二)縁江五郡(南東海南蘭陵/南琅邪南東莞)¶
　　(晉陵/也)集慶陵縁淮三郡(淮陵臨/淮下邳)集盱眙揚兖南徐¶
　　江四州富民家資滿五十萬僧尼滿二十萬並四¶
<pb:KR2k0042_WYG_197-43a>¶
　　分借一大舉伐魏兵敗於尉武劉康祖死之衆潰¶
　　南平參軍王羅漢被擒宋奔盱眙魏軍蕭城(在徐/州府)¶
　　(蕭縣/治北)去彭城十餘里時江夏王義恭守彭城魏兵¶
　　不圍彭城而引兵南下所過無不殘滅至𤓰步(山/在)¶
　　(六合/縣)壊民廬舎伐葦為筏聲言欲渡江建康震懼¶
　　二十八年正月縁江舉火大掠居民焚廬舎而去¶
　　盡銳攻盱眙城太守沈璞堅守三旬不拔¶
　　　誅元兇劭¶
<pb:KR2k0042_WYG_197-43b>¶
　　二十九年劭與始興王濬用女巫嚴道育東陽公¶
　　主婢王鸚鵡奴陳天與等共為巫蠱事發上不忍¶
　　罪使侍中王僧綽尋漢魏以来廢太子諸王典故¶
　　與徐湛之及江湛議易立太子久不决¶
　　三十年正月甲子劭入雲龍門作亂弑帝齋閣並¶
　　殺潘淑妃及徐湛之江湛等武陵王駿委沈慶之¶
　　起兵討逆宣城太守王僧達諮議參軍柳元景皆¶
　　應之壘於新亭(在江寧/府江濱)劭使蕭斌等分統水陸精¶
<pb:KR2k0042_WYG_197-44a>¶
　　兵攻新亭壘劭自登朱雀門督戰兵垂克魯秀擊¶
　　退鼔劭衆遽止元景鼔譟乗之劭衆大潰僅以身¶
　　免武陵王駿至新亭王公大臣上表勸進遂即帝¶
　　位五月臧質及劉遵考隨王誕軍各引兵集建康¶
　　劭遣兵拒之大敗縁淮諸柵皆潰文武將吏爭踰¶
　　城出降諸軍入城執劭濬及其子斬於牙下梟於¶
　　大航汙瀦劭所居齋¶
　　　平義宣臧質¶
<pb:KR2k0042_WYG_197-44b>¶
　　孝武帝孝建元年江州刺史臧質勸南郡王義宣¶
　　舉兵義宣結豫州刺史魯爽(豫州徙/治夀陽)及兖州刺史¶
　　徐遺寳(兖州時/治廣陵)期秋間舉兵使者至壽陽爽方飲¶
　　醉即日舉兵自號建平元年遺寳亦勒兵向彭城¶
　　二月義宣亦起兵威振逺近帝以柳元景為撫軍¶
　　將軍王𤣥謨為豫州刺史統諸軍討之軍梁山(東/西)¶
　　(二梁山在太平府西南/東曰博望西曰天門)冀州刺史垣䕶之妻徐遺¶
　　寳姊也遺寳檄之同反不從擊遺寳遺寳奔壽陽¶
<pb:KR2k0042_WYG_197-45a>¶
　　四月遣沈慶之討爽爽引兵退將軍薛安都追擊¶
　　斬之爽衆奔散遂克壽陽徐遺寳奔東海(在淮安/府海州)¶
　　(北/)東海人殺之義宣至鵲頭慶之送爽首并書示¶
　　之五月義宣至蕪湖(今太/平府)急攻西壘(天門/山壘)陷之又¶
　　遣兵趣南浦(今太平府西南二/十五里大信巷)為垣䕶之所破義¶
　　宣頓兵西岸質攻東城𤣥謨督諸軍大戰薛安都¶
　　突陳斬其將劉諶之質敗垣䕶之燒江中舟艦延¶
　　及西岸營壘殆盡諸軍乗勝攻之質逃南湖自沈¶
<pb:KR2k0042_WYG_197-45b>¶
　　於水追兵至出而斬之送建康義宣走向江陵荆¶
　　州刺史朱修之殺之并誅其子¶
　　　平廣陵¶
　　竟陵王誕鎮廣陵因魏人入宼修城浚隍聚糧治¶
　　仗道路皆云誕反有司奏貶為侯遣之國大明三¶
　　年七月帝以羽林禁兵配兖州刺史桓閬與給事¶
　　中戴明寳使襲誕誕知之擊閬殺之上使沈慶之¶
　　將兵討誕誕奉表投城外語不遜乙巳攻克之誕¶
<pb:KR2k0042_WYG_197-46a>¶
　　趨後園墜水中引出斬之母妻皆自殺¶
　　　湘東王彧之立¶
　　廢帝子業以武帝大明八年閏五月庚申即位素¶
　　悁暴八月王太后殂益無忌憚泰始元年湘東王¶
　　主衣阮佃夫及子業主衣壽寂之細鎧將王敬則¶
　　等協謀作亂其夕帝悉屏侍衛與羣巫及綵女數¶
　　百人射鬼竹林堂寂之等直入弑之宣太皇太后¶
　　令數子業(即廢/帝)罪惡命彧纂承皇極¶
<pb:KR2k0042_WYG_197-46b>¶
　　先是廢帝忌子勛賜以藥不受命以陶亮總統軍¶
　　事移檄逺近出頓大雷至是子勛建牙桑尾(即桑/落州)¶
　　(下尾在安慶/府宿松縣南)以子勛為車騎將軍開府儀同三司¶
　　子勛仍不受命傳檄建康荆州刺史臨海王子頊¶
　　郢州刺史安陸王子綏㑹稽太守尋陽王子房舉¶
　　兵同逆¶
　　二年正月以建安王休仁江州刺史王𤣥謨將兵¶
　　討子勛子勛稱帝改元徐州刺史薛安都進安北¶
<pb:KR2k0042_WYG_197-47a>¶
　　將軍安都不受召尋陽長史孔顗為太子詹事顗¶
　　亦不受發兵馳檄奉尋陽吳郡太守顧琛吳興太¶
　　守王曇生義興太守劉延熙晉陵太守袁標皆據¶
　　郡應之丙申以征虜司馬申令孫為徐州刺史義¶
　　陽内史龎孟蚪為司州刺史申令孫孟蚪及豫州¶
　　刺史殷琰青州刺史沈文秀兾州刺史崔道固湘¶
　　州行事何慧文廣州刺史袁曇逺益州刺史蕭惠¶
　　開梁州刺史柳元怙並同叛逆兖州刺史殷孝祖¶
<pb:KR2k0042_WYG_197-47b>¶
　　帥兵赴建康帝親率兵出中堂以山陽王休祐督¶
　　軍討琰巴陵王休若督軍討顗壬子軍主任農夫¶
　　劉懐珍平定義興二月己丑曲赦吳吳興義興晉¶
　　陵四郡吳興太守張永右軍將軍蕭道成東討平¶
　　晉陵休若同建武將軍吳嘉公率諸軍破賊於吳¶
　　吳興㑹稽平定三郡同逆皆伏誅輔國將軍蕭道¶
　　成北討劉勔南討尋陽王子房被執送建康貶松¶
　　滋侯劉胡衆四萬據赭圻(在太平府蕪/湖縣西南)袁顗頓鵲¶
<pb:KR2k0042_WYG_197-48a>¶
　　尾聨營至濃湖衆十餘萬秋七月龍驤將軍劉道¶
　　符平山陽八月己卯建安王休仁率衆軍大破賊¶
　　斬偽僕射袁顗進討江郢等五郡皆平之子勛子¶
　　綏子頊子元並賜死同黨皆伏誅十月乙卯永嘉¶
　　王子仁始安王子真淮南王子孟南平王子産廬¶
　　陵王子輿松滋侯子房皆賜死十二月劉勔克壽¶
　　陽豫州平徐州刺史薛安都等乞降帝命鎮軍將¶
　　軍張永中領軍沈攸之將甲士十五萬迎安都安¶
<pb:KR2k0042_WYG_197-48b>¶
　　都懼降魏張永攻之不克魏將尉元絶永糧道¶
　　三年正月張永等棄城遁㑹天大雪尉元徼其前¶
　　安都乗其後大破永等於呂梁之東(呂梁在/徐州南)遂失¶
　　淮北四州(青冀徐/兖也)及豫州淮西之地¶
　　　平江陵南徐¶
　　蒼梧王元徽二年五月壬子江州刺史桂陽王休¶
　　範舉兵反中領軍劉勔右衛將軍蕭道成南討出¶
　　屯新亭征北將軍張永屯白下前南兖州刺史沈¶
<pb:KR2k0042_WYG_197-49a>¶
　　懐明戌石頭壬辰賊奄至攻新亭壘道成拒擊大¶
　　破之越騎校尉張敬兒偽降休範信之置於左右¶
　　斬休範首歸道成遣送詣臺道逢南軍棄首於水¶
　　休範將杜黒驢攻新亭甚急㑹丁文豪破臺軍至¶
　　朱雀桁(在江寧/秦淮上)黒驢捨新亭北趨之劉勔戰死王¶
　　道隆遇害張永潰於白下沈懐明自石頭奔散戊¶
　　午撫軍長史褚澄開東府門納賊軍賊入屯中堂¶
　　羽林監陳顯達擊大破之宮省恇擾俄而丁文豪¶
<pb:KR2k0042_WYG_197-49b>¶
　　之衆知休範已死稍退散顯達大破黒驢文豪皆¶
　　斬之進克東府餘黨悉平¶
　　四年七月戊子南徐州刺史建平王景素(宏子文/帝孫)¶
　　據京城反遣驍騎將軍任農夫領軍將軍黄回等¶
　　討之蕭道成總統衆軍甲午左軍將軍張保敗死¶
　　回等至京城戰破之乙未克京城斬景素同逆皆¶
　　伏誅¶
　　　昱準廢立¶
<pb:KR2k0042_WYG_197-50a>¶
　　昱喜怒乖節及嗣位好出游行天性好殺一日不¶
　　殺則慘慘不樂嘗直入領軍府道成晝卧裸袒昱¶
　　令起立畫腹為的引滿將射之道成歛版曰老臣¶
　　無罪乃更以骲箭(骨簇箭也/袍薄二音)射中其臍道成憂懼¶
　　乃命王敬則隂結昱左右楊玉夫等使伺機便秋¶
　　七月戊子夜帝寢熟玉夫弑之道成以太后令安¶
　　成王準即位追廢昱為蒼梧王中書監袁粲尚書¶
　　令劉秉謀誅道成道成遣戴僧靜等攻粲於石頭¶
<pb:KR2k0042_WYG_197-50b>¶
　　粲父子俱死秉踰城走亦為追者所殺沈攸之舉¶
　　兵江陵討道成道成假黄鉞出頓新亭¶
　　二年春正月丁卯沈攸之敗己巳華容縣人斬攸¶
　　之首送建康¶
　齊¶
　　　齊受宋禪(蕭道成字紹伯其先本東海蘭陵人/晉中朝喪亂皇髙祖整過江居晉陵)¶
　　　(武進縣之東城里寓居江左者皆僑置本土加/以南名更為南蘭陵人帝年十三受禮及左氏)¶
　　　(春秋十九年領偏軍討沔北蠻有功二十二年/隨蕭思話襄陽二十九年領偏軍破仇池二壘)¶
<pb:KR2k0042_WYG_197-51a>¶
　　　(遂從谷口入關攻拔談提城後襲皇考爵晉興/縣五等男為建康令有能名宋明帝即位為右)¶
　　　(軍將軍時四方叛帝一日破晉陵賊十二壘分/軍定諸縣及薛安都據彭城索兒攻淮隂帝討)¶
　　　(破之晉安王子勛遣將入三吳明帝遣帝討之/賊望見走及張永等敗彭城帝鎮淮隂遷南兖)¶
　　　(州刺史加督五州泰始七年徵還都部下勸勿/就徵帝曰主上除諸弟作萬嵗後計何關他族)¶
　　　(禍難將興方與卿等戮力耳至拜散騎常侍明/帝崩遺詔領衛尉掌機事尋加侍中元徽五年)¶
　　　(休範舉兵尋陽帝分遣衆軍擊平之人望/久屬及蒼梧見弑迎立順帝卒乃受禪)¶
　　建元元年(宋昇明/三年)夏四月甲午齊王即皇帝位¶
　　　鬱林海陵宣城繼立¶
<pb:KR2k0042_WYG_197-51b>¶
　　武帝永明十一年七月戊寅太孫昭業即帝位明¶
　　年春正月丁未改元隆昌昭業即位多失道西昌¶
　　侯鸞諫不聽與中書令何允謀誅鸞秋七月癸巳¶
　　鸞使蕭坦之諶等率兵入宮弑之皇太后令廢為¶
　　鬱林王奉新安王昭文入纂皇統是月丁酉即帝¶
　　位九月改元延興諸王咸圖討鸞鸞以次殺之(九/月)¶
　　(殺鄱陽王鏘隨王子隆安陸王子敬晉安王子懋/及南平王銃晉熙王銶宜都王鏗桂陽王鑠十月)¶
　　(殺衡陽王鈞江夏王鋒建安/王子貞巴陵王子倫皆被殺)十月辛亥皇太后令¶
<pb:KR2k0042_WYG_197-52a>¶
　　廢帝為海陵王使宣城王鸞入纂大統改元建武¶
　　　齊魏交兵¶
　　髙帝建元二年春二月丁卯魏軍攻壽陽豫州刺¶
　　史垣崇祖决肥水破之癸巳遣使廵慰淮肥徐豫¶
　　邊人尤貧遘難者¶
　　三年正月魏人侵齊淮陽(在鳯陽府/泗州東北)軍主成買戰¶
　　死齊遣將軍周盤龍等救之(齊書作/李安民)魏師敗退¶
　　明帝建武二年春二月魏主伐齊至壽陽衆號三¶
<pb:KR2k0042_WYG_197-52b>¶
　　十萬循淮而東遂至鍾離(今鳯陽府東/冇鍾離城)齊遣徐州¶
　　刺史蕭惠休援之豫州刺史裴叔業破之於淮北¶
　　　平王敬則¶
　　明帝永泰元年夏四月丁丑大司馬㑹稽太守王¶
　　敬則自以髙武舊將心不自安上亦猜伺之以張¶
　　瓌為平東將軍吳郡太守敬則曰東今有誰只欲¶
　　平我耳遂反至武進陵口(今常/州府)慟哭而過曲阿令¶
　　丘仲孚收船艦鑿長岡埭瀉瀆水阻其軍不得進¶
<pb:KR2k0042_WYG_197-53a>¶
　　五月帝詔左興盛胡松等築壘於曲阿長岡(在鎮/江府)¶
　　(丹陽/縣)敬則急攻之松引騎兵突其後敬則軍敗斬¶
　　之¶
　　　東昏紀事¶
　　永元元年秋八月揚州刺史始安王遥光據東府¶
　　反詔曲赦京邑中外戒嚴尚書令徐孝嗣以下屯¶
　　衛宮城遣領軍將軍蕭坦之率六軍討之戊午斬¶
　　遥光傳首十一月丙辰太尉江州刺史陳顯達舉¶
<pb:KR2k0042_WYG_197-53b>¶
　　兵尋陽甲申至京師宮城嚴警六軍固守乙酉斬¶
　　陳顯達傳首¶
　　二年春正月庚午詔討豫州刺史裴叔業丙戌以¶
　　衛尉蕭懿為豫州刺史征壽春己丑叔業病死兄¶
　　子植以壽春降魏魏遣司徒彭城王勰鎮之三月¶
　　乙卯遣將軍崔慧景將兵討壽陽夏四月慧景於¶
　　廣陵舉兵襲京師右衛將軍左興盛督京邑水部¶
　　衆軍南徐州刺史江夏王寳元以京城納慧景乙¶
<pb:KR2k0042_WYG_197-54a>¶
　　卯遣中領軍王瑩屯北籬門壬戌慧景至瑩等敗¶
　　績甲子慧景入京師宮内據城拒守豫州刺史蕭¶
　　懿起義救援癸酉慧景棄衆走斬首八月齊攻魏¶
　　壽陽魏擊敗之遂取淮南地十月己卯害尚書令¶
　　蕭懿十一月齊雍州刺史蕭衍起兵襄陽西中郎¶
　　將蕭頴胄以南康王寳融起兵荆州稱奉宣德皇¶
　　太后令立南康王寳融¶
　　中興元年春正月廢帝為涪陵王六月蕭頴孚起¶
<pb:KR2k0042_WYG_197-54b>¶
　　兵廬陵八月辛卯以太子左率李居士縂督西討¶
　　諸軍事屯新亭九月甲辰蕭衍至南豫州輔國將¶
　　軍監南豫州事甲胄軍二萬人於姑孰奔歸丙辰¶
　　李居士與衍軍戰於新亭敗績冬十月甲戌王珍¶
　　國又戰敗於朱雀航戊寅寧朔將軍徐元瑜以東¶
　　府城降青冀二州刺史桓和入衛屯東宮尋亦降¶
　　衍於是閉宮城門自守十二月丙寅新除雍州刺¶
　　史王珍國侍中張稷率兵入殿弑帝十二月以太¶
<pb:KR2k0042_WYG_197-55a>¶
　　后令廢帝為東昏侯南康王寳融宜纂承皇祚¶
　　二年春正月甲寅加大司馬蕭衍位相國梁公二¶
　　月丙戌進梁公蕭衍爵為王三月庚戌車駕東歸¶
　　至姑孰丙辰遜位於梁¶
　梁¶
　　　梁受齊禪(蕭衍字叔達南蘭陵中都里人與齊/同承淮隂令整皇考順之參預齊髙)¶
　　　(佐命其薨也不得志至鬱林失德帝助齊明傾/齊武之嗣以雪心恥齊明崩刺雍州行仁義以)¶
　　　(結衆心尋而大臣相次誅戮永元二年冬舉事/竟陵明年三月南康王即帝位於江陵請以帝)¶
<pb:KR2k0042_WYG_197-55b>¶
　　　(都督征討諸軍假黄鉞殺湘東王寳晊及邵陵/王寳佼晉熙王寳正三人鄱陽王寳寅出奔魏)¶
　　天監元年(即齊中/興二年)四月丙寅梁王衍即皇帝位¶
　　　梁魏交兵¶
　　武帝天監三年春二月魏陷梁州¶
　　四年二月遣衛尉卿楊公則率宿衛兵塞洛口(在/定)¶
　　(逺縣西/北口)冬十月丙午北伐以揚州刺史臨川王宏¶
　　都督北討諸軍事柳琰為副¶
　　五年三月丁亥陳伯之自壽陽率衆来降五月辛¶
<pb:KR2k0042_WYG_197-56a>¶
　　未太子左衛率張惠紹克魏宿預城(今淮安府/宿遷縣)乙¶
　　亥臨川王宏前軍克梁城(在夀州東北/鍾離西南)辛巳豫州¶
　　刺史韋叡克合肥城丁亥廬江太守裴䆳克羊石¶
　　城庚寅又克霍丘城六月庚子青冀二州刺史桓¶
　　和前軍克胊山城秋九月將軍藍懐恭與魏邢蠻¶
　　戰於睢口(在邳州下/相城西南)敗績巒進圍宿預懐㳟復於¶
　　清南築城巒攻拔之斬懐㳟殺獲萬計張惠紹棄¶
　　宿預遁還魏詔邢巒引兵渡淮與中山王英合攻¶
<pb:KR2k0042_WYG_197-56b>¶
　　梁城梁臨川王宏遁還將士死者五萬人十一月¶
　　魏宼鍾離遣右衛將軍曹景宗率衆赴援¶
　　六年夏四月癸巳曹景宗韋叡等破魏軍於邵陽¶
　　州(在鳯陽舊城/東北淮水中)斬獲萬計¶
　　七年冬十月丙子詔大舉北伐以始興王憺為平¶
　　北將軍率衆入清口車騎將軍王茂率衆向宿預¶
　　八年春正月壬辰魏鎮軍參軍成景儁斬宿預城¶
　　主嚴仲寳(通監作/嚴仲賢)以城内屬(按此條通鑑作/七年七月事)¶
<pb:KR2k0042_WYG_197-57a>¶
　　九年梁作縁淮塘北岸起石頭迄東治南岸起後¶
　　渚籬門迄三橋¶
　　十年三月辛丑盜殺東莞琅琊二郡太守鄧晰以¶
　　胊山引魏軍遣振逺將軍馬仙㻫討之是月魏徐¶
　　州刺史盧昶帥衆赴朐山冬十二月庚辰馬仙㻫¶
　　大破魏軍斬馘十餘萬克復朐山城¶
　　十二年鬱洲民徐道角等夜襲州城降魏梁北兖¶
　　州刺史(治淮隂今/淮安府)康絢討平之¶
<pb:KR2k0042_WYG_197-57b>¶
　　十三年梁作浮山堰(夀州西北二十五里有硤石/山山上二城在西岸者為西)¶
　　(硤/山)逼壽陽魏遣崔亮攻之蕭寳寅決淮泗(按此條/見通鑑)¶
　　十五年二月魏鎮東將軍蕭寳寅大破梁將於淮¶
　　北魏崔亮李平等克硤石斬梁豫州刺史趙祖恱¶
　　(此條南史不/載見北史)九月梁淮堰壊聲聞三百里縁淮城¶
　　戍村落十萬餘口皆漂入海(南史作十四年/十月梁書不載)¶
　　普通五年六月庚子以元樹為平北將軍率衆北¶
　　伐(通鑑作/裴䆳)八月庚寅徐州刺史成景儁克魏童棧¶
<pb:KR2k0042_WYG_197-58a>¶
　　(童棧鑑作僮城今/鳯陽府虹縣東北)九月戊申又克睢陵城(在邳州/東南)¶
　　戊午北兖州刺史趙景恱圍荆山(在鳯陽/府西)壬戌宣¶
　　毅將軍裴䆳襲壽陽(今壽/州)入羅城弗克冬十月戊¶
　　寅裴䆳元樹攻魏建陵城(在沐陽/縣西北)破之辛巳又破¶
　　曲木掃虜將軍彭寳孫克琅琊甲申又克檀丘城¶
　　(通鑑作/亶丘)辛卯裴䆳破狄城丙申又克甓城(諸城俱/在淮南)¶
　　遂進屯黎將(亭在/壽州)壬寅魏東海太守韋敬欣以司¶
　　吾城降(在宿遷/縣西)定逺將軍曹世宗破魏曲陽城(在/定)¶
<pb:KR2k0042_WYG_197-58b>¶
　　(逺縣/西北)甲辰又克秦墟魏守將多棄城走十一月壬¶
　　戌裴䆳攻壽陽之安城克之丙寅魏馬頭安城並¶
　　来降十二月戊寅魏荆山城降¶
　　六年春正月庚申魏鎮東將軍徐州刺史元法僧¶
　　以彭城内附癸酉克魏鄭城(在鳯陽府潁/上縣東南)二月乙¶
　　未趙景恱下魏龍亢城(此條通鑑不/載見梁書)夏五月己酉¶
　　築宿預堰壬子遣中䕶軍夏侯亶督壽陽諸軍事¶
　　北伐六月豫章王綜奔於魏魏復據彭城¶
<pb:KR2k0042_WYG_197-59a>¶
　　七年十一月辛巳夏侯亶等衆軍克壽陽城魏新¶
　　野太守以郡降¶
　　大通元年冬十月庚戌魏東豫州刺史元慶和以¶
　　渦陽内屬十一月丁卯以中䕶軍蕭深藻為都督¶
　　侵魏鎮於渦陽¶
　　中大通元年夏四月癸巳陳慶之攻拔魏梁城¶
　　四年春正月癸未魏南兖州刺史劉世明以城降¶
　　五年六月己卯魏建義城主蘭寳殺東徐州刺史¶
<pb:KR2k0042_WYG_197-59b>¶
　　崔祥以下邳降¶
　　　平侯景¶
　　武帝太清元年二月庚辰魏司徒侯景求以豫章¶
　　廣潁等十三州内屬壬午梁以景為大將軍封河¶
　　南王¶
　　二年八月戊戌侯景舉兵反攻馬頭木栅荆山等¶
　　戍甲辰以安前將軍邵陵王綸都督衆軍討景冬¶
　　十月侯景襲譙州進攻陷厯陽戊申以臨賀王正¶
<pb:KR2k0042_WYG_197-60a>¶
　　德為平北將軍都督諸軍屯丹陽郡己酉景自横¶
　　江濟采石辛亥至建鄴臨賀王正德率衆附賊十¶
　　一月己未景立正德為天子於南闕前辛酉賊攻¶
　　陷東府城庚辰邵陵王綸帥武州刺史蕭弄璋前¶
　　譙州刺史趙伯超等入援乙酉綸進軍湖頭與賊¶
　　戰敗績丙戌安北將軍鄱陽王範遣世子嗣雄信¶
　　將軍裴之髙等率衆入援次張公洲十二月丙辰¶
　　司州刺史柳仲禮前衡州刺史韋粲髙州刺史李¶
<pb:KR2k0042_WYG_197-60b>¶
　　遷仕前司州刺史羊鴉仁等率衆軍入援¶
　　三年春正月丁巳大都督柳仲禮率衆軍分據南¶
　　岸賊濟軍於青塘襲殺韋粲庚申邵陵王綸臨城¶
　　公大連等率兵集南岸李遷仕及天門太守樊文¶
　　皎進軍青溪東為賊所破文皎死之二月侯景遣¶
　　使求和皇太子因請帝許之盟於西華門下景既¶
　　運東城米歸於石頭亦不解圍啟求遣諸軍退丁¶
　　未皇太子又命南兖州刺史南康王㑹理前青冀¶
<pb:KR2k0042_WYG_197-61a>¶
　　二州刺史湘潭侯退率江北之衆頓於蘭亭苑甲¶
　　子侯景表陳帝失復舉兵向闕三月戊午前司州¶
　　刺史羊鴉仁等進軍東府北與賊戰大敗時四方¶
　　征鎮入援者三十餘萬莫有鬬志自相抄奪而已¶
　　丁卯賊攻陷宮城縱兵大掠己巳賊矯詔遣石城¶
　　公大欵解外援軍庚午侯景自為都督中外諸軍¶
　　事大丞相録尚書辛未援軍各退散己酉帝以所¶
　　求不供憂憤寢疾是月青冀二州刺史明少遐東¶
<pb:KR2k0042_WYG_197-61b>¶
　　徐州刺史湛海珍北青州刺史王奉伯各舉州附¶
　　東魏五月丙辰帝崩時年八十六秋七月甲寅廣¶
　　州刺史元景仲謀應侯景西江督䕶陳霸先攻之¶
　　景仲自殺¶
　　簡文帝大寳元年癸酉前江都令祖皓起義兵於¶
　　廣陵二月癸未侯景攻下廣陵皓見害丙午侯景¶
　　逼帝幸西州¶
　　二年秋七月景還至建鄴八月戊午廢帝為晉安¶
<pb:KR2k0042_WYG_197-62a>¶
　　王害王太子及諸王¶
　　元帝承聖元年三月王僧辨等平侯景(按是年九/月改元承)¶
　　(聖/)¶
　　　敬帝之立¶
　　承聖三年十一月太尉王僧辨司空陳霸先定議¶
　　以晉安王方智為太宰承制自江州迎還建鄴¶
　　四年二月癸丑至自尋陽入居朝堂三月齊遣其¶
　　上黨王髙渙送貞陽侯蕭深明(南史作蕭明/通鑑作淵明)来主¶
<pb:KR2k0042_WYG_197-62b>¶
　　梁嗣至東關遣吳興太守裴之横與戰敗績死之¶
　　太尉王僧辨率衆出屯姑孰七月辛丑王僧辨納¶
　　貞陽侯蕭深明自采石濟江甲辰入於京師以方¶
　　智為太子九月甲辰司空陳霸先舉義襲殺王僧¶
　　辨黜蕭深明丙午奉晉安王方智即皇帝位冬十¶
　　月己巳改元紹泰¶
　　　平義興吳郡及南豫州譙秦二州¶
　　敬帝紹泰元年十月震州刺史(今湖/州府)杜龕舉兵攻¶
<pb:KR2k0042_WYG_197-63a>¶
　　信武將軍陳舊於長城義興(今宜/興)太守韋載據郡¶
　　以應之辛未詔司空陳霸先討載丙子南豫州(治/蕪)¶
　　(湖/縣)刺史任約鎮北將軍譙(冶滁州/来安縣)秦(治江寧府/六合縣)二¶
　　州刺史徐嗣徽舉兵反乗京師無備竊據石頭丁¶
　　丑韋載降義興平遣晉陵太守(今常/州府)周文育率軍¶
　　援長城十一月庚辰齊安州刺史翟子崇楚州刺¶
　　史劉仕榮淮州刺史柳達摩率衆赴任約入於石¶
　　頭庚寅司空陳霸先旋於京師十二月庚戌徐嗣¶
<pb:KR2k0042_WYG_197-63b>¶
　　徽任約至采石迎齊援丙辰遣猛烈將軍侯安都¶
　　於江寧邀之賊衆大潰嗣徽約等奔於江西庚申¶
　　翟子崇等請降並放還北¶
　　　梁敗北齊¶
　　太平元年二月癸亥賊徐嗣徽任約襲采石戍執¶
　　戍主明州刺史張懐鈞入於齊三月戊戌齊大將¶
　　蕭軌出柵口向梁山司空陳霸先軍主黄菆逆擊¶
　　大破之軌退保蕪湖遣周文育侯安都軍梁山拒¶
<pb:KR2k0042_WYG_197-64a>¶
　　之(在太平府當/塗縣西南)夏四月丁巳陳霸先表詣梁山撫¶
　　廵將帥壬午侯安都輕兵襲齊行臺司馬㳟於厯¶
　　陽大破之俘獲萬計五月庚寅齊軍水步入丹陽¶
　　縣丙申至秣陵故治敕周文育還頓方丘徐度頓¶
　　馬牧杜稜頓大桁癸卯齊軍進據兒塘輿駕出頓¶
　　趙建故籬門六月甲辰齊潛軍至蔣山龍尾斜趨¶
　　幕府山北至𤣥武廟西北乙卯司空陳霸先授衆¶
　　軍節度與齊軍交戰大破之¶
<pb:KR2k0042_WYG_197-64b>¶
　陳¶
　　　陳受梁禪¶
　　永定元年(梁太平/二年)十月辛未陳王霸先即皇帝位¶
　　於南郊齊兵既破霸先威權日重九月位相國總¶
　　百揆封陳公冬十月戊辰進爵為王至是遂下詔¶
　　禪於陳陳王即位奉梁主為江隂王¶
　　　王琳蕭莊奔齊¶
　　梁太平元年十一月梁徵王琳為司空不至陳永¶
<pb:KR2k0042_WYG_197-65a>¶
　　定元年十月琳敗陳兵獲其將周文育侯安都等¶
　　二年三月立梁永嘉王莊即位於郢州(通鑑/作鄴)六月¶
　　乙巳陳詔司空侯瑱領軍將軍徐度討之¶
　　三年六月琳奉永嘉王莊出屯濡須口(此條南史/齊書俱不)¶
　　(載/)十一月琳攻大雷齊師為之聲援陳遣侯瑱侯¶
　　安都徐度禦之¶
　　天嘉元年二月丙申太尉侯瑱敗王琳於梁山敗¶
　　齊兵於博望擒齊將劉伯球王琳及其主蕭莊奔¶
<pb:KR2k0042_WYG_197-65b>¶
　　齊¶
　　　臨海安成廢立¶
　　永定三年八月庚戌立臨川王伯宗為皇太子¶
　　天康元年四月癸酉即皇帝位¶
　　二年十一月甲寅安成王頊以慈訓太后令廢為¶
　　臨海王詔安成王頊入纂皇統¶
　　　伐齊¶
　　宣帝太建五年三月壬午以開府儀同三司吳明¶
<pb:KR2k0042_WYG_197-66a>¶
　　徹都督征討諸軍事略地北邊冬十月乙巳吳明¶
　　徹克壽陽城斬王琳傳首建鄴七年閏九月壬辰¶
　　吳明徹大破齊軍於呂梁¶
　　　陳周交兵¶
　　宣帝太建九年冬十月戊午司空吳明徹破周將¶
　　梁士彦於呂梁¶
　　十年春二月甲子周軍救梁士彦大敗吳明徹於¶
　　呂梁¶
<pb:KR2k0042_WYG_197-66b>¶
　　十一年十一月戊戌周將梁士彦圍壽陽克之辛¶
　　亥又克霍州癸丑以揚州刺史始興王叔陵總督¶
　　水步衆軍十二月乙丑南北兖晉三州及盱眙山¶
　　陽陽平馬頭秦厯陽沛北譙南梁等九郡民並自¶
　　拔向建鄴周又克譙北徐二州¶
　　十二年八月庚申遣南豫州刺史任忠率衆赴厯¶
　　陽超武將軍陳慧紀趨南兖州九月丁亥周將王¶
　　延貴率衆援厯陽任忠擊破之禽延貴等己酉周¶
<pb:KR2k0042_WYG_197-67a>¶
　　廣陵義軍主曹藥率衆来降¶
　　　後主叔寳之立¶
　　太建十四年正月甲寅宣帝殂太子哀號俯伏始¶
　　興王叔陵抽藥刀斫之復斫柳后長沙王叔堅搤¶
　　叔陵叔陵出走右衛將軍蕭摩訶討斬之太子叔¶
　　寳即位¶
　隋¶
　　　滅陳¶
<pb:KR2k0042_WYG_197-67b>¶
　　初隋文帝受周禪甚敦隣好陳宣帝不禁侵掠太¶
　　建末隋兵大舉聞宣帝崩乃命班師遣使赴弔修¶
　　敵國禮書稱姓名頓首而後主驕答書失禮隋文¶
　　帝不恱及納蕭瓛蕭巖隋文帝愈忿¶
　　開皇八年(即陳後/主二年)十一月以晉王廣為元帥督九¶
　　十總管討陳¶
　　九年春正月乙丑隋將賀若弼自北道廣陵濟韓¶
　　擒虎趨横江濟分兵晨襲采石取之進拔姑孰次¶
<pb:KR2k0042_WYG_197-68a>¶
　　於新林時弼攻下京口縁江諸戍望風盡走弼分¶
　　兵斷曲阿之衝而入戊辰以蕭摩訶樊猛樊毅司¶
　　馬消難施文慶分兵鎮守要害庚午賀若弼攻陷¶
　　南徐州辛未韓擒虎陷南豫州辛巳賀若弼進軍¶
　　鍾山頓白土岡之東南陳衆軍敗績弼乗勝進軍¶
　　宮城燒北掖門是時韓擒虎率衆自新林至石子¶
　　岡鎮東大將軍任忠出降引擒虎經朱雀航趨宮¶
　　城自南掖門入城内文武百官皆遁出後主乃逃¶
<pb:KR2k0042_WYG_197-68b>¶
　　於井既而軍人以繩引出之丙戌晉王廣入據臺¶
　　城送後主於東宮三月發至長安¶
　　　江都之役¶
　　大業十二年秋七月甲子帝如江都¶
　　十三年十一月唐公立代王侑為帝遥尊帝為太¶
　　上皇改元義寧¶
　　二年三月太上皇崩於江都温室諡曰煬¶
　江南通志卷一百九十八¶
#+PROPERTY: JUAN 卷一百九十八
<pb:KR2k0042_WYG_197-69a>¶
欽定四庫全書¶
　江南通志卷一百九十八¶
　　雜類志¶
　　摭史紀事¶
　　江南在古為徐揚之境商周而降列於荆蠻至德¶
　　端委而文明乃啟矣然漢起豐沛自孫吳六代下¶
　　及元明搶攘代有盖濠泗彭城南北咽喉金陵都¶
　　㑹廣陵阻江昔人所謂財賦之饒無事資其利有¶
<pb:KR2k0042_WYG_197-69b>¶
　　事啟其爭者也¶
聖神御宇車書大同鼉鼓鯨雷萬里恬息敢忘所自乎¶
　　志摭史紀事¶
　唐虞¶
　　禹平水土徐州淮沂其乂揚州三江既入震澤底¶
　　定¶
　夏¶
　　禹㑹諸侯於塗山執玉帛者萬國(塗山在今鳯陽/府懐逺縣見山)¶
<pb:KR2k0042_WYG_197-70a>¶
　　(川/)¶
　商¶
　　泰伯奔荆蠻自號勾吳(在今金匱/縣梅李郷)荆蠻義之從而¶
　　歸之千餘家立為吳泰伯泰伯卒無子弟仲雍立¶
　　仲雍卒子季簡立季簡卒子叔逹立叔達卒子周¶
　　章立是時周武王克商求泰伯仲雍之後得周章¶
　　周章已君吳因而封之周章傅十三世至壽夢而¶
　　吳始益大稱王¶
<pb:KR2k0042_WYG_197-70b>¶
　周¶
　　　吳楚構兵¶
　　簡王十二年(魯成公/十七年)吳人圍巢伐駕圍釐虺杜註¶
　　巢駕釐虺楚四邑按巢即居鄛故城在巢縣東北¶
　　五里駕釐皆在無為州境虺在沛縣南六十里¶
　　靈王二年(魯襄公/三年)楚子重伐吳克鳩兹至於衡山¶
　　按鳩兹在蕪湖縣東三十里衡山在今當塗縣俗¶
　　名横山去鳩兹不逺¶
<pb:KR2k0042_WYG_197-71a>¶
　　靈王十二年(魯襄公/十三年)吳侵楚戰于庸浦地名考庸¶
　　浦今無為州江浦¶
　　靈王十三年楚子囊師于棠以伐吳吳人自臯舟¶
　　之隘要而擊之獲楚公子宜穀(棠今六合縣臯/舟吳險阨之道)¶
　　靈王二十三年楚子為舟師以伐吳無功而還¶
　　靈王二十四年吳子諸樊伐楚門于巢¶
　　靈王二十五年楚侵吳及雩婁聞吳有備而還杜¶
　　註雩婁今屬安豐郡按今在霍丘縣西南¶
<pb:KR2k0042_WYG_197-71b>¶
　　景王七年(魯昭公/四年)楚使屈申圍朱方克之　吳伐¶
　　楚入棘櫟麻　楚箴尹宜咎城鍾離薳啟疆城巢¶
　　然丹城州来以備吳通典朱方今丹徒杜註棘櫟¶
　　麻皆楚東鄙邑地名考鍾離南北朝屬徐州治明¶
　　為鳯陽縣地巢見上州来下蔡縣按今在壽州北¶
　　四十里¶
　　景王八年楚伐吳越師㑹楚子(靈/王)于𤨏吳人敗諸¶
　　鵲岸楚子遂觀兵於坻箕之山杜註𤨏楚地在今¶
<pb:KR2k0042_WYG_197-72a>¶
　　霍丘縣東鵲岸廬江舒縣有鵲尾渚坻箕之山在¶
　　巢縣南三十里¶
　　景王九年楚伐徐吳救之楚令尹子蕩帥師伐吳¶
　　師于豫章而次于乾溪吳人敗其師於房鍾杜註¶
　　乾溪在譙國城父縣南按城父舊城在亳州南三¶
　　十里房鍾在壽州䝉城(今屬潁/州府)¶
　　景王二十年楚人及吳戰于長岸地名考今太平¶
　　府西南五十里東梁山與和州南七十里之西梁¶
<pb:KR2k0042_WYG_197-72b>¶
　　山夾江相對如門亦曰天門山為楚獲餘皇處¶
　　敬王元年(魯昭公二/十二年)吳楚戰于鷄父杜註鷄父楚¶
　　地安豐縣南有鷄備亭按在壽州西南六十里¶
　　敬王二年楚子為舟師以畧吳疆師還吳踵楚遂¶
　　滅巢及鍾離¶
　　敬王五年吳子因楚喪使公子掩餘公子燭庸伐¶
　　楚圍潛楚莠尹然工尹麇帥師救潛杜註潛楚邑¶
　　在廬江六縣西南按潛即今灊山在霍山縣南¶
<pb:KR2k0042_WYG_197-73a>¶
　　敬王九年吳侵楚伐夷侵潛六楚救潛吳師還楚¶
　　師遷潛於南岡而還注南岡即漢灊縣處¶
　　敬王十二年(魯定公/二年)吳使舒鳩人誘楚以伐桐敗¶
　　楚師于豫章遂圍巢克之杜註桐小國廬江舒縣¶
　　按今桐城也¶
　　敬王三十一年(魯哀公/六年)吳伐陳楚救陳師于城父¶
　　按城父在亳州南已見前¶
　　敬王四十年楚子西子期伐吳及桐汭杜註宣城¶
<pb:KR2k0042_WYG_197-73b>¶
　　廣德縣西南有桐水出白䂖山西北入丹陽湖按¶
　　廣德今州名¶
　　敬王四十一年吳人伐慎白公敗之杜註慎汝隂¶
　　慎縣按今潁上縣西北有慎城¶
　　　闔廬遷都姑蘇¶
　　壽夢有子四人長曰諸樊次曰餘祭次曰餘昧次¶
　　曰季札季札賢而壽夢欲立之季札讓不可於是¶
　　乃立長子諸樊攝行事諸樊除喪讓位季札季札¶
<pb:KR2k0042_WYG_197-74a>¶
　　謝之不可棄其室而耕乃舎之十三年王諸樊卒¶
　　有命授弟餘祭欲傳以次必致國於季札封季札¶
　　於延陵號曰延陵季子十七年王餘祭卒弟餘昧¶
　　立王餘昧四年卒欲授季札季札讓逃去乃立餘¶
　　昧之子僚為王公子光者諸樊之子也常以為吾¶
　　父兄弟四人當傳至季子季子即不受國光父先¶
　　立光當立隂納勇士專諸欲以襲王僚十三年吳¶
　　因楚喪伐之為楚兵絶後而不得還光因伏甲士¶
<pb:KR2k0042_WYG_197-74b>¶
　　於窟室而謁王僚飲使專諸刺王僚殺之公子光¶
　　竟代立為王是為吳王闔廬遷都姑蘇(今蘇州府/之長洲縣)¶
　　　越入吳¶
　　王闔廬五年伐越敗之十九年夏吳伐越越王勾¶
　　踐迎擊之檇李敗之姑蘇傷吳王闔廬指傷而死¶
　　立太子夫差二年悉精兵伐越敗之夫椒報姑蘇¶
　　也越王勾踐以甲兵五千人棲於㑹稽使大夫文¶
　　種因吳太宰嚭而行成伍子胥諫不聽卒許越平¶
<pb:KR2k0042_WYG_197-75a>¶
　　與盟而罷兵¶
　　七年北伐齊敗齊師於艾陵¶
　　十一年復北伐齊越王勾踐率其衆以朝吳厚獻¶
　　遺之¶
　　十四年春吳王北㑹諸侯於黄池欲霸中國六月¶
　　戊子越王勾踐伐吳乙酉越以五千人與吳戰虜¶
　　太子友丁亥入吳吳人告敗於王夫差乃引兵歸¶
　　國與越平¶
<pb:KR2k0042_WYG_197-75b>¶
　　二十年越王勾踐復伐吳¶
　　二十一年越圍吳¶
　　二十三年十一月越滅吳¶
　　　春秋兵爭¶
　　平王五十年(魯隱公/二年)莒人入向杜註向小國也譙¶
　　國龍亢縣東南有向城今其故城在懐逺縣西北¶
　　惠王二十年(魯僖公/三年)徐人取舒杜註舒國今廬江¶
　　舒縣其故城在廬江縣東一百二十里按舒臯陶¶
<pb:KR2k0042_WYG_197-76a>¶
　　之後族衆故曰羣舒羣者舒庸舒蓼舒鳩舒鮑舒¶
　　龔也孔疏曰蓼在安豐羣舒在廬江漢時舒為廬¶
　　江郡治¶
　　襄王七年(魯僖公/十五年)楚人伐徐敗徐於婁林杜註徐¶
　　國今下邳僮縣按泗州北八十里有古城相傳徐¶
　　偃王築即此婁林徐地下邳僮縣東南有婁亭¶
　　襄王九年齊人徐人伐英氏杜註廬江郡六縣西¶
　　有英氏城按六縣今之六安州也¶
<pb:KR2k0042_WYG_197-76b>¶
　　襄王十五年楚伐陳取焦夷城頓而還杜註焦今¶
　　譙縣夷一名城父頓國名今汝隂南頓縣¶
　　襄王三十年(魯文公/五年)楚人滅六滅蓼¶
　　頃王四年(魯文公/十二年)楚人圍巢昭王二十四年吳滅¶
　　巢¶
　　定王六年(魯宣公/八年)楚人滅舒蓼¶
　　定王十年楚子滅蕭杜註蕭宋附庸國¶
　　簡王十二年(魯成公/十七年)楚人滅舒庸¶
<pb:KR2k0042_WYG_197-77a>¶
　　簡王十三年楚子鄭伯伐宋宋魚石復入于彭城¶
　　簡王十四年(魯襄公/元年)諸侯圍宋彭城且伐鄭楚子¶
　　辛救鄭侵宋呂留杜註呂留二縣屬彭城郡按呂¶
　　即呂梁城在徐州北五十里留為張良遇漢髙處¶
　　靈王二十四年(魯襄公二/十五年)楚屈建帥師滅舒鳩¶
　　景王十八年(魯昭公/十六年)齊師伐徐至於蒲隧徐人行¶
　　成杜註下邳取慮縣有蒲如阪今虹縣北¶
　　景王二十一年莒子奔紀鄣杜註紀鄣莒邑也東¶
<pb:KR2k0042_WYG_197-77b>¶
　　海贛榆縣東北有紀城¶
　　敬王二年(魯昭公二/十五年)楚子使薳射城州屈復茄人¶
　　焉使熊相禖郭巢(為巢/築郭)地名考州屈在鳯陽縣西¶
　　茄其近淮小邑也¶
　　敬王五年吳公子掩餘奔徐公子燭庸奔鍾吾應¶
　　劭曰古鍾吾國也後漢屬下邳按今邳州宿遷縣¶
　　西北司吾鄉即其地¶
　　敬王七年吳子使徐人執掩餘使鍾吾人執燭庸¶
<pb:KR2k0042_WYG_197-78a>¶
　　二公子奔楚吳子怒滅徐徐子章禹奔楚楚城夷¶
　　而處之註夷今泗州¶
　　敬王九年吳伐夷¶
　　敬王二十五年(魯定公/十五年)楚滅胡杜註汝隂西北有¶
　　胡城¶
　　　㑹盟諸所¶
　　桓王二十三年(魯桓公/十五年)公㑹宋公衛侯陳侯于袲¶
　　杜註桐縣西南有袲亭¶
<pb:KR2k0042_WYG_197-78b>¶
　　簡王十年(魯成公/十五年)叔孫僑如及諸侯之大夫㑹吳¶
　　于鍾離¶
　　景王十一年(魯昭公/八年)大蒐于紅註蕭縣西有紅亭¶
　　敬王三十七年(魯哀公/十二年)公㑹吳于槖臯衛侯㑹吳¶
　　于鄖註槖臯今巢縣鄖今如臯縣¶
　　顯王四十六年秦張儀及齊楚相㑹于齧桑註齧¶
　　桑今沛縣¶
　　　楚滅越¶
<pb:KR2k0042_WYG_197-79a>¶
　　顯王四十六年楚威王興兵伐越大敗之殺越王¶
　　無疆盡取吳故地越以此散諸族子爭立或為王¶
　　或為君濵於江南海上¶
　秦¶
　　　漢楚並起¶
　　秦二世元年九月沛父老率子弟共殺沛令迎劉¶
　　季立為沛公¶
　　二年冬十月秦泗川監平將兵圍豐沛公與戰破¶
<pb:KR2k0042_WYG_197-79b>¶
　　之令雍齒守豐十二月魏人周市略地使人招雍¶
　　齒齒即反為魏守豐沛公攻豐不能取時章邯别¶
　　將司馬尼北定楚地屠相至碭沛公與戰蕭西不¶
　　利收兵攻碭取之還軍豐聞項梁在薛從騎百餘¶
　　往見之梁與之卒五千人五大夫將十人還攻豐¶
　　抜之¶
　　(二世元/年七月)陳涉等起大澤中(在沛郡/鄿縣)其九月楚將項¶
　　燕子項梁同兄子籍起兵於吳中使人收下縣得¶
<pb:KR2k0042_WYG_197-80a>¶
　　精兵八千人渡江而西東陽長陳嬰以兵屬項梁¶
　　梁渡淮黥布蒲將軍亦以兵屬焉凡六七萬人軍¶
　　下邳當是時秦嘉立景駒為楚王軍彭城東梁謂¶
　　軍吏曰陳王先首事今秦嘉倍陳王而立景駒逆¶
　　無道乃進擊秦嘉并其軍將引軍而西召諸將㑹¶
　　薛計事此時沛公亦起沛往焉居鄛人范増說項¶
　　梁立楚懐王孫心為楚懐王梁自號武信君再破¶
　　秦軍有驕色為秦將章邯所破死項羽沛公乃與¶
<pb:KR2k0042_WYG_197-80b>¶
　　將軍呂臣引兵而東徙懐王自盱眙都彭城呂臣¶
　　軍彭城東項羽軍彭城西沛公軍碭漢元年十月¶
　　沛公兵遂先諸侯破秦降秦王子嬰正月項羽欲¶
　　自王先王諸將相立沛公為漢王自立為西楚霸¶
　　王王九郡都彭城¶
　漢¶
　　　平西楚¶
　　漢王二年春漢王部五諸侯兵(常山河南/韓魏殷)凡五十¶
<pb:KR2k0042_WYG_197-81a>¶
　　六萬人東伐楚入彭城項王以精兵三萬人南從¶
　　魯出胡陵至蕭晨擊漢軍而東至彭城日中大破¶
　　漢軍追擊至靈璧東睢水上圍漢王三匝於是大¶
　　風從西北起折木發屋揚沙石窈㝠晝晦逢迎楚¶
　　軍大亂漢王乃得與數十騎遁去　五年冬十月¶
　　髙祖與諸侯兵共擊楚軍與項羽决勝垓下淮隂¶
　　先合不利却孔將軍(蓼侯/孔熙)費將軍(費侯/陳賀)縱楚兵不¶
　　利淮隂侯復乗之大敗垓下使騎將灌嬰追殺項¶
<pb:KR2k0042_WYG_197-81b>¶
　　羽東城遂略定楚地以魯公禮葬項羽¶
　　　平淮南¶
　　髙帝十一年七月淮南王黥布反東并荆王劉賈¶
　　地北渡淮髙帝自往擊之十二年十月髙祖已擊¶
　　布軍蘄西㑹甀(蘄之/鄉名)布走令别將追之擊布軍洮¶
　　水(在江/淮間)南北皆大破之布與番君婚以故長沙成¶
　　王臣使人誘殺布兹鄉民田舎¶
　　　平吳楚七國¶
<pb:KR2k0042_WYG_197-82a>¶
　　景帝元年鼂錯為御史大夫請諸侯之罪過削其¶
　　地削楚之東海郡削吳之豫章郡㑹稽郡趙之常¶
　　山郡膠西之六縣漢廷臣方議削吳吳王濞恐削¶
　　地無已因以此發謀說膠西膠東菑川濟南趙楚¶
　　同反天子乃遣太尉條侯周亞夫將三十六將軍¶
　　往擊吳楚亞夫使弓髙侯等將輕騎兵出淮泗口¶
　　絶吳楚兵後食道吳兵饑數欲挑戰終不出後吳¶
　　奔壁東南陬太尉使備西北已而其精兵果奔西¶
<pb:KR2k0042_WYG_197-82b>¶
　　北不得入吳兵既餓引而去太尉追擊大破之吳¶
　　王濞棄其軍與壯士數千人亡走保於江南丹徒¶
　　漢兵乗勝遂盡虜之降其縣購吳王千金月餘越¶
　　人斬吳王頭以告凡相守攻三月而吳楚破平¶
　後漢¶
　　　平江淮¶
　　更始二年冬十月梁王劉永㨿國(今碭/山縣)起兵攻下¶
　　濟隂山陽沛楚淮陽汝南凡得二十八城¶
<pb:KR2k0042_WYG_197-83a>¶
　　光武建武元年十一月劉永稱帝更始琅琊太守¶
　　王閎定贛榆等六縣¶
　　二年秋八月盖延克永睢陽永奔譙延與戰於沛¶
　　西大破之永走保湖陵(今沛縣/西北)延遂定沛楚臨淮¶
　　三年二月劉永立董憲為海西王夏四月劉永將¶
　　蘇茂為吳漢所破走還湖陵虎牙大將軍盖延圍¶
　　劉永於睢陽七月盖延拔睢陽獲劉永¶
　　五年三月平敵將軍龎萌反與憲連和攻破彭城¶
<pb:KR2k0042_WYG_197-83b>¶
　　(今徐州/東南)六月帝幸䝉七月帝幸沛進幸湖陵大破¶
　　憲八月徇彭城下邳(今邳/州)吳漢進圍朐(今海/州)¶
　　六年拔之斬董憲龎萌¶
　　八年夏四月張步奔臨淮謀亡入海陳俊擊斬之¶
　　　平揚徐盜賊¶
　　順帝漢安元年九月廣陵盜賊張嬰等宼郡縣二¶
　　千石不能制以張綱為廣陵太守綱單車之職徑¶
　　詣嬰壘門嬰大驚綱以書喻嬰請相見嬰乃出拜¶
<pb:KR2k0042_WYG_197-84a>¶
　　謁綱好語之明日將所部萬餘人與妻子面縛歸¶
　　降¶
　　二年十二月揚徐盜賊攻燒城市殺略吏民¶
　　建康元年八月揚徐盜賊范容周生等宼掠城邑¶
　　屯㨿厯陽(按今為/和州)為江淮巨患遣御史中丞馮緄¶
　　討之九月揚州刺史尹耀九江太守鄧顯討賊范¶
　　容於厯陽敗歿十一月九江盜賊徐鳯馬勉等攻¶
　　燒城邑築營於當塗山中十二月九江黄虎等攻¶
<pb:KR2k0042_WYG_197-84b>¶
　　合肥¶
　　冲帝永嘉元年春正月廣陵賊張嬰等復反攻殺¶
　　堂邑江都長九江賊徐鳯等攻殺曲陽東城長三¶
　　月九江都尉滕撫討馬勉范容周生大破斬之¶
　　四月丹陽太守江漢擊破賊陸宮等¶
　　秋七月廬江盜賊攻盱眙滕撫遣司馬王章擊破¶
　　之¶
　　冬十一月中郎將滕撫擊廣陵賊張嬰破之厯陽¶
<pb:KR2k0042_WYG_197-85a>¶
　　賊華孟攻殺九江太守楊岑滕撫率諸將破斬之¶
　　揚徐平¶
　　　曹操謀誅董卓起兵¶
　　初董卓表操驍騎校尉操易姓名東歸至陳留散¶
　　家財合義兵誅卓靈帝中平六年冬十二月操起¶
　　兵已吾不利於滎陽還家募兵揚州刺史陳温丹¶
　　陽太守周昕與兵四千餘人還到龍亢士卒多叛¶
　　去至銍建平復收兵得千餘人進屯河内¶
<pb:KR2k0042_WYG_197-85b>¶
　　　曹操擊陶謙¶
　　初曹操父嵩為徐州刺史陶謙别將張闓所殺獻¶
　　帝初平四年秋操擊謙攻拔十餘城至彭城大戰¶
　　謙敗走郯操坑殺男女數十萬口於泗水水為不¶
　　流遂攻取慮(故城在今/邳州西南)睢陵(邳州/東南)夏丘(今虹/縣)皆屠¶
　　之興平元年夏四月操復攻陶謙拔五城遂略地¶
　　至東海還為劉備所要操擊破之遂攻拔襄賁所¶
　　過多所殺戮¶
<pb:KR2k0042_WYG_197-86a>¶
　　　曹操擊呂布¶
　　初操領兖州牧獻帝興平元年兖州叛迎呂布二¶
　　年春操攻拔定陶時劉備領徐州刺史屯小沛布¶
　　奔之建安元年布襲備取下邳備奔操三年操東¶
　　擊布冬十月屠彭城進至下邳大破布布聽陳宮¶
　　固守操决泗沂水灌城遂擒布宮皆殺之¶
　　　曹劉攻袁術¶
　　初術為曹操所破奔九江殺揚州刺史陳温領其¶
<pb:KR2k0042_WYG_197-86b>¶
　　州獻帝初平四年進兵封丘復為操所破走壽春¶
　　建安元年與劉備爭徐州戰於盱眙㑹備為呂布¶
　　所襲還去二年術遂稱帝夏五月呂布擊破之秋¶
　　九月曹操擊術術棄軍走留其將橋㽔等拒操操¶
　　擊斬之術走渡淮遂衰四年六月遣使歸帝號於¶
　　袁譚譚迎術欲從下邳北過劉備要之復走壽春¶
　　嘔血死¶
　　　孫䇿兄弟據江東¶
<pb:KR2k0042_WYG_197-87a>¶
　　初長沙太守孫堅以討賊功封烏程侯¶
　　獻帝初平元年與後將軍袁術合兵討董卓¶
　　二年堅破董卓軍又破呂布軍於洛陽冬十月術¶
　　使堅擊劉表為其將黄祖射死四子䇿權翊匡䇿¶
　　年十七見袁術術竒之以堅餘兵還䇿令攻廬江¶
　　太守陸康拔之¶
　　興平二年揚州刺史劉繇遣將屯横江當利(今和/州)¶
　　以拒術䇿請擊繇術許之表䇿折衝校尉䇿渡江¶
<pb:KR2k0042_WYG_197-87b>¶
　　轉鬬所向皆剋遂破秣陵攻劉繇於曲阿繇走豫¶
　　章䇿威震江東術表䇿行殄宼將軍¶
　　建安元年袁術僭號於壽春䇿沮之不從遂與絶¶
　　二年夏五月司空曹操拜䇿騎都尉襲爵烏程侯¶
　　使與呂布討袁術¶
　　三年定丹陽郡之涇西六縣降劉繇將太史慈及¶
　　祖郎¶
　　四年襲皖城克廬江其守劉勲奔曹操擊黄祖徇¶
<pb:KR2k0042_WYG_197-88a>¶
　　豫章下之初䇿殺吳郡太守許貢貢奴客潛民間¶
　　欲為報讐¶
　　五年夏四月䇿出獵奴客伏而射之中頰創甚呼¶
　　弟權佩以印綬命張昭等輔之¶
　　十三年權討丹陽黟賊陳僕等平之以其地為新¶
　　都郡¶
　　十六年權自京徙治秣陵明年改名建業作濡須¶
　　塢¶
<pb:KR2k0042_WYG_197-88b>¶
　　二十二年權遣陸遜討丹陽山越平之¶
　　二十五年權遷都鄂改名武昌¶
　　黄龍元年九月還都建業使陸遜輔太子登守武¶
　　昌¶
　　甘露元年遷都武昌明年仍還建康¶
　三國¶
　　　魏吳構兵¶
　　初孫䇿死操欲乗喪伐之聽張紘言表權討虜將¶
<pb:KR2k0042_WYG_197-89a>¶
　　軍㑹稽太守¶
　　獻帝建安七年秋責權任子權不受命¶
　　十三年冬曹操自江陵東下權遣周瑜魯肅等與¶
　　劉備逆擊於赤壁大破之操引還十二月孫權圍¶
　　合肥¶
　　十四年秋七月曹操軍合肥開芍陂屯田¶
　　十八年春正月曹操擊權進軍濡須口號四十萬¶
　　權與操牋言春水方生公宜速去操引軍還¶
<pb:KR2k0042_WYG_197-89b>¶
　　十九年夏閏五月權親攻皖城拔之還屯尋陽秋¶
　　七月曹操擊權八月權攻魏合肥¶
　　二十二年春正月曹操擊孫權軍三月權降¶
　　二十四年以孫權為驃騎將軍假節領荆州牧¶
　　黄初三年八月權遣使稱臣於魏送于禁等還魏¶
　　封權為吳王加九錫吳遣都督趙咨謝魏明年魏¶
　　徵吳太子登入朝不至遣將軍曹休等出洞口(在/厯)¶
　　(陽今/和州)曹仁出濡須伐之吳卑辭上書求自改厲魏¶
<pb:KR2k0042_WYG_197-90a>¶
　　答書登朝到夕罷兵吳乃建元臨江拒守¶
　　吳黄武二年春魏將曹仁以步騎數萬攻濡須吳¶
　　將朱桓以兵五千禦之斬其别將常雕虜王雙¶
　　三年魏主丕御龍舟循蔡潁浮淮如壽春至廣陵¶
　　吳將軍徐盛列舟艦於江而植木衣葦為疑城假¶
　　樓自石頭至江乗聨綿數十里丕臨望嘆曰彼有¶
　　人焉未可圗也乃還¶
　　四年秋八月魏主復以舟師自譙循渦入淮来伐¶
<pb:KR2k0042_WYG_197-90b>¶
　　冬十月如廣陵臨江觀兵吳嚴兵固守時天寒氷¶
　　舟不得渡丕見江濤洶湧嘆曰天所以限南北也¶
　　遂還吳遣將髙壽率死士於徑路夜要之獲其副¶
　　車羽盖¶
　　五年吳令諸將屯田¶
　　七年夏五月吳使鄱陽太守周魴詐以郡降於魏¶
　　魏揚州牧曹休率步騎十萬應之秋八月吳主至¶
　　皖口使將軍陸遜督諸將大破休於石亭追至夾¶
<pb:KR2k0042_WYG_197-91a>¶
　　石斬獲萬餘¶
　　吳黄龍元年十二月攻魏合肥不克而還¶
　　三年冬十月吳主使中郎將孫布詐降誘揚州刺¶
　　史王凌吳主伏兵阜陵(在今/和州)以俟之凌遣督將步¶
　　騎七百人迎布布夜掩襲死傷過半¶
　　吳嘉禾元年遣將陸遜擊魏廬江魏守將滿寵整¶
　　軍趨揚宜口禦之遜遁¶
　　二年吳主自將攻魏合肥新城遣將軍全琮征六¶
<pb:KR2k0042_WYG_197-91b>¶
　　安皆不克還¶
　　三年五月吳主入居巢湖口向合肥新城衆號十¶
　　萬又遣陸遜諸葛瑾將萬餘人向襄陽將軍孫韶¶
　　張承入淮向廣陵淮隂秋七月魏主自將伐吳吳¶
　　兵遂遁滿寵募壯士焚吳攻具射殺吳王之弟子¶
　　泰¶
　　吳赤烏四年夏四月吳將全琮畧淮南決芍陂諸¶
　　葛恪攻六安琮敗於芍陂¶
<pb:KR2k0042_WYG_197-92a>¶
　　六年春正月吳諸葛恪襲六安掩其人民而去¶
　　十三年吳主遣軍十萬作堂邑涂塘以淹北道(堂/邑)¶
　　(今六/合縣)¶
　　吳建興元年冬十月諸葛恪修東興隄初魏欲廣¶
　　田蓄穀於揚豫之間用鄧艾䇿開廣漕渠吳大帝¶
　　亦於淮南築東興隄以遏巢湖後廢不治至是恪¶
　　更作大隄左右結山俠築兩城十一月魏將胡遵¶
　　諸葛誕率衆十萬来攻恪將兵四萬救之遵等作¶
<pb:KR2k0042_WYG_197-92b>¶
　　浮橋以渡分兵攻兩城恪遣留贊丁奉為前部時¶
　　天寒雪魏諸將㑹飲見贊等兵少不即嚴吳兵得¶
　　上便鼔譟亂斫魏軍驚擾爭渡浮橋橋壊軍士沒¶
　　水死者數萬¶
　　二年春三月諸葛恪大發州郡二十萬衆伐魏圍¶
　　新城九十餘日不克㑹大暑士卒多病恪引兵還¶
　　怨黷盈積孫峻因而構恪殺之¶
　　吳建衡二年吳丁奉入渦口晉揚州刺史擊走之¶
<pb:KR2k0042_WYG_197-93a>¶
　　　亮休廢立¶
　　孫峻既殺恪恣滛暴國人側目孫英等謀討不克¶
　　俱死使將軍呂據等入淮泗餞之石頭遇疾以後¶
　　事付從父弟孫綝綝秉政召據殺之并族誅大司¶
　　馬滕印將軍王惇吳主亮親政事綝表奏多所難¶
　　問綝稱疾不朝吳主亮隂與全尚劉承謀誅之尚¶
　　綝妻父也尚妻泄語綝綝夜殺承比明圍宮吳主¶
　　不得出綝告太廟廢亮為㑹稽王迎琅邪王休於¶
<pb:KR2k0042_WYG_197-93b>¶
　　㑹稽十月休至羣臣奉上璽符三讓乃受綝稱草¶
　　莽臣上印綬節鉞求避賢路吳主休慰諭之以為¶
　　丞相荆州牧十二月臘㑹縛綝斬之夷其族發孫¶
　　峻棺斵而埋之改塟諸葛恪等¶
　晉¶
　　　滅吳¶
　　吳建衡三年吳主皓大舉兵出華里(建業/西)載太后¶
　　皇后及後宮數千人從牛渚(今當/塗)西上遇大雪途¶
<pb:KR2k0042_WYG_197-94a>¶
　　壊士卒多怨引還¶
　　天紀二年吳人大佃皖城圖北伐魏都督王渾遣¶
　　揚州刺史應綽攻破之斬首五千級焚積穀百八¶
　　十餘萬斛踐稻田四千餘頃毁船六百餘艘¶
　　三年冬十一月晉大舉兵分道伐吳王伷出涂中¶
　　(今六/合)王渾出江西(今和州出/横江渡路)王戎　武昌胡奮出¶
　　夏口杜預出江陵王濬唐彬下巴蜀東西凡二十¶
　　餘萬¶
<pb:KR2k0042_WYG_197-94b>¶
　　四年春正月杜預等諸軍並進所向皆克吳主聞¶
　　王渾南下使丞相張悌督丹陽太守沈瑩等衆三¶
　　萬渡江逆戰三月悌圍渾部將張喬於楊荷(在和/州東)¶
　　(南二/十里)喬降悌進與晉揚州刺史周浚陳於板橋吳¶
　　銳卒衝晉兵不動衆亂晉兵乗之喬自後擊之大¶
　　敗悌死之吳人大震王濬既破武昌順流徑趣建¶
　　業吳主遣遊擊將軍張象帥舟師禦之象衆降濬¶
　　遂鼔譟入石頭呉主皓降濬收其圖籍克州四郡¶
<pb:KR2k0042_WYG_197-95a>¶
　　四十二戸五十二萬三千兵二十三萬¶
　　　平揚徐盜¶
　　惠帝太安二年義陽蠻張昌叛據江夏其黨石氷¶
　　宼揚州敗刺史陳徽諸郡盡沒臨淮人封雲起兵¶
　　宼徐州以應氷於是荆江揚豫徐五州之境多為¶
　　昌所據更置牧守而氷據臨淮¶
　　冬十二月議郎周玘等起兵江東討石氷斬其將¶
　　羌毒氷自臨淮趨壽春守將劉準不能拒廣陵度¶
<pb:KR2k0042_WYG_197-95b>¶
　　支陳敏請兵擊之所向皆㨗遂與周玘合攻氷於¶
　　建康¶
　　永興元年三月氷北走投封雲雲司馬張統斬氷¶
　　及雲以降¶
　　　元帝中興都建鄴¶
　　琅琊王名睿字景文宣帝曽孫琅琊王覲之子也¶
　　年十五嗣王位懐帝永嘉初用王導計始鎮建鄴¶
　　賔禮名賢存問風俗江東歸心焉愍帝即位進位¶
<pb:KR2k0042_WYG_197-96a>¶
　　丞相大都督中外諸軍事遣諸將分定江東及西¶
　　都不守出師露次移檄四方徵天下兵尅日進討¶
　　二月平東將軍宋哲至宣愍帝詔使攝萬幾王未¶
　　敢當羣臣請依魏晉故事為晉王大興元年春三¶
　　月愍帝音問至王即皇帝位¶
　　　淮南用兵¶
　　元帝大興元年十二月彭城内史周撫叛降石勒¶
　　詔下邳内史劉遐泰山太守徐龕討之二年遐龕¶
<pb:KR2k0042_WYG_197-96b>¶
　　擊斬撫¶
　　永昌元年冬十月後趙宼譙祖約退屯壽春¶
　　明帝太寧元年春三月後趙宼彭城下邳徐州刺¶
　　史卞敦退保盱眙¶
　　成帝咸和元年十一月後趙將石聰攻壽陽不克¶
　　遂侵逡遒阜陵殺掠五千餘人建康大震厯陽内¶
　　史蘇峻遣將韓晃擊聰走之¶
　　十二月濟岷太守劉闓殺下邳内史夏侯嘉叛降¶
<pb:KR2k0042_WYG_197-97a>¶
　　石勒¶
　　八年秋七月後趙將石聰以譙来降¶
　　九年十一月蘭陵人朱縱斬後趙將郭祥以彭城¶
　　来降¶
　　咸康元年夏四月趙王虎南遊其將石季龍宼厯¶
　　陽分命諸將救厯陽及戍慈湖牛渚(俱在太/平府)帝親¶
　　勒兵戒嚴¶
　　穆帝永和元年石季龍將路永屯壽春¶
<pb:KR2k0042_WYG_197-97b>¶
　　五年夏六月趙揚州刺史王浹舉壽春降西郎將¶
　　陳逵進據壽春¶
　　秋七月征北大將軍褚裒請伐趙徑赴彭城與趙¶
　　將李農戰不利八月退屯廣陵陳逵聞之焚壽春¶
　　積聚毁城遁還詔命裒還鎮京口¶
　　六年夏五月廬江太守袁真攻合肥克之¶
　　七年姚弋仲遣使来降八年三月姚弋仲死其子¶
　　襄為秦兵所敗帥衆来歸送其五弟為質詔襄屯¶
<pb:KR2k0042_WYG_197-98a>¶
　　譙城襄單騎濟淮見謝尚於壽春尚去仗衛幅巾¶
　　待之¶
　　九年秋姚襄屯厯陽(和/州)夾淮廣興屯田訓厲將士¶
　　冬十月殷浩自壽春北伐以姚襄為前驅襄詐令¶
　　部衆夜遁隂伏甲以徼之浩追至山桑(䝉城/縣北)襄縱¶
　　兵擊之浩敗走十二月姚襄徙屯盱眙詔以謝尚¶
　　都督江西淮南鎮厯陽¶
　　十年姚襄叛降燕五月江西流民叛降襄詔屯兵¶
<pb:KR2k0042_WYG_197-98b>¶
　　中堂¶
　　十一年冬十月以謝尚鎮壽春(時晉僑立青冀并/幽四州於江北豫)¶
　　(州刺史自江左以後守江則/屯厯陽蕪湖進取則屯壽春)¶
　　十二年命桓温督諸軍討姚襄¶
　　孝武太元三年秦王堅使將軍俱難宼淮陽盱眙¶
　　彭超攻彭城詔右將軍毛虎生鎮姑孰以禦之¶
　　四年春二月秦䧟彭城淮隂五月秦拔盱眙進圍¶
　　三阿(在揚州府/髙郵州)謝𤣥自廣陵来救超敗退保旴眙¶
<pb:KR2k0042_WYG_197-99a>¶
　　六月𤣥進攻之又敗退屯淮隂𤣥遣何謙帥舟師¶
　　乗潮而上夜焚淮陽難超退屯淮北𤣥又進戰於¶
　　君川復大破之難超北走¶
　　八年秋八月秦王堅大舉兵入宼戎卒六十餘萬¶
　　騎二十七萬前鋒至潁口詔謝石謝𤣥督衆八萬¶
　　禦之冬十月秦攻壽陽克之將軍梁成等屯洛澗¶
　　(在懐/逺縣)十一月𤣥遣劉牢之帥精兵五千渡水擊成¶
　　大破斬之分兵斷其歸津秦步騎奔潰爭赴淮水¶
<pb:KR2k0042_WYG_197-99b>¶
　　死石等水陸繼進秦王堅與融等登壽陽城望見¶
　　八公山(在壽州/西北)草木皆以為晉兵秦兵逼淝水而¶
　　陳既而移陳少郤欲令晉兵半渡而蹙之乃麾兵¶
　　使郤兵退不可止𤣥等引兵渡水擊之融馳騎略¶
　　陳欲以帥退者馬倒為晉兵所殺秦兵遂潰𤣥等¶
　　乗勝追擊至青岡秦兵大敗自相蹈籍而死者蔽¶
　　野塞川其走者聞風聲鶴唳皆以為晉兵且至晝¶
　　夜不敢息重以饑凍死者什七八朱序張天錫来¶
<pb:KR2k0042_WYG_197-100a>¶
　　奔復取壽春¶
　　九年春正月遣將軍劉牢之伐秦拔譙城¶
　　　平王敦¶
　　元帝永昌元年春正月王敦舉兵於武昌以誅劉¶
　　隗為名沈充帥衆應之四月敦前鋒攻石頭周札¶
　　開城門應之敦據石頭尚書令刁協驃騎將軍戴¶
　　淵尚書僕射周顗皆為所害¶
　　明帝太寧元年夏四月王敦移屯姑孰自領揚州¶
<pb:KR2k0042_WYG_197-100b>¶
　　牧¶
　　二年六月敦復反七月至江寧帝躬率六軍出次¶
　　南皇堂夜募壯士渡水掩其未備平旦戰於越城¶
　　大破之斬其將何康敦憤惋死周騫祖約各逐敦¶
　　所署太守賊黨沈充至宣陽門劉遐蘇峻等自南¶
　　塘横擊大破之遐又破沈充於青溪賊燒營宵遁¶
　　丁酉帝還宮分遣諸將追其黨與悉平之¶
　　　平蘇峻¶
<pb:KR2k0042_WYG_197-101a>¶
　　成帝咸和二年十一月蘇峻舉兵厯陽豫州刺史¶
　　祖約以兵㑹峻十二月峻陷姑孰(今太/平府)韶左將軍¶
　　司馬流據慈湖以拒之桓彞進屯蕪湖(今太平府/蕪湖縣)¶
　　峻將韓晃擊破彞因攻宣城彞退保廣德¶
　　三年春正月韓晃襲司馬流於慈湖流兵敗死之¶
　　峻濟自横江登牛渚二月庚戌峻至蔣山自小丹¶
　　陽入詔以卞壼督軍討之峻攻青溪柵(今上元縣/有青溪栅)¶
　　壼拒擊之峻因風縱火燒臺省諸營寺署一時蕩¶
<pb:KR2k0042_WYG_197-101b>¶
　　盡峻兵入臺城侍中褚翜抱帝登太極前殿峻兵¶
　　入翜呵之曰蘇冠軍来覲至尊軍人豈得侵逼峻¶
　　兵不敢上殿突入後宮掠奪府藏一空既而郗鑒¶
　　自廣陵入赴國難陶侃自荆州趨建康峻自姑孰¶
　　還遷帝於石頭太后詔諭三吳使起義兵㑹稽内¶
　　史王舒以庾冰行奮武將軍將兵一萬西渡浙江¶
　　於是吳興太守虞潭(吳興今浙/江湖州府)吳國内史蔡謨義¶
　　興太守顧衆等(義興今/宜興縣)皆舉兵應之陶侃温嶠軍¶
<pb:KR2k0042_WYG_197-102a>¶
　　於茄子浦王舒郗鑒率衆與侃等㑹舟師指石頭¶
　　侃令鑒還據京口立大業曲阿庱亭三壘(俱在今/丹陽縣)¶
　　(東/)以分峻勢桓彞進屯涇縣遣將軍俞縱守蘭石¶
　　(在今旌/德縣北)韓晃攻之縱戰死晃陷宣城彞力戰死之¶
　　廬江太守毛寳攻拔合肥戍祖約諸將隂與後趙¶
　　通趙攻壽春秋七月約衆潰奔厯陽九月毛寳燒¶
　　峻句容(縣/名)湖孰(屬江/寧縣)積聚峻軍乏食侃督水軍向¶
　　石頭嶠率步兵從白石南上峻逆戰馬躓斬之餘¶
<pb:KR2k0042_WYG_197-102b>¶
　　衆大潰峻司馬任讓等共立峻弟逸城守¶
　　四年春正月冠軍將軍趙印拔厯陽祖約奔後趙¶
　　蘇逸蘇碩韓晃并力攻臺城焚太極東堂及祕閣¶
　　建威長史滕含攻破石頭獲逸及晃斬之¶
　　　平袁真袁瑾¶
　　帝奕太和四年桓温兵敗枋頭(地名在大/名府濬縣)歸罪於¶
　　豫州刺史袁真真以壽陽叛降燕十二月温發徐¶
　　兖民築廣陵城徙鎮之五年二月袁真死子瑾代¶
<pb:KR2k0042_WYG_197-103a>¶
　　領其衆夏四月桓温擊破之八月桓温圍壽陽簡¶
　　文帝咸安元年春正月拔之斬袁瑾¶
　　　奕昱廢立¶
　　桓温隂蓄不臣之志太和五年十一月以入朝為¶
　　名詣闕作令草呈褚太后廢帝而立㑹稽王昱帝¶
　　乗犢車出神虎門十二月降封海西縣公¶
　　　平桓𤣥¶
　　安帝隆安元年四月兖州刺史王恭舉兵京口以¶
<pb:KR2k0042_WYG_197-103b>¶
　　討尚書左僕射王國寳建威將軍王緒為名甲申¶
　　殺國寳及緒以說於恭恭乃罷兵殷仲堪舉兵㑹¶
　　稽王道子以書止之前司徒長史王廞以吳郡反¶
　　王恭遣司馬劉牢之擊斬其子泰復與王廞戰於¶
　　曲阿(金匱/縣地)廞衆潰單騎走¶
　　二年秋七月兖州刺史王恭豫州刺史庾楷荆州¶
　　刺史殷仲堪廣州刺史桓𤣥南蠻校尉楊佺期等¶
　　舉兵反九月詔㑹稽王道子等討之己亥譙王尚¶
<pb:KR2k0042_WYG_197-104a>¶
　　之破庾楷於牛渚楷奔桓𤣥大破官軍於白石與¶
　　佺期進至横江道子屯中堂元顯守石頭王珣守¶
　　北郊謝琰備宣陽門恭仗劉牢之為爪牙而遇之¶
　　以部曲牢之以為恨元顯知之說牢之使叛恭牢¶
　　之使子敬宣擊敗恭恭奔曲阿獲斬之於是遣太¶
　　常殷茂諭仲堪回軍仲堪歸𤣥等亦西還¶
　　十二月前新安太守杜炯仄京口㑹稽王世子元¶
　　顯討斬之¶
<pb:KR2k0042_WYG_197-104b>¶
　　三年十二月桓𤣥舉兵攻江陵殺楊佺期傳首建¶
　　康又殺殷仲堪¶
　　元興元年正月桓𤣥抗表傳檄罪狀㑹稽王世子¶
　　元顯為名舉兵反二月丁卯𤣥至姑孰使其將馮¶
　　該等攻厯陽𤣥軍斷洞浦(在和州西南臨/江亦曰洞口)焚舟艦¶
　　譙王尚之陳浦上衆潰逃於涂中為𤣥所獲司馬¶
　　休之戰敗棄城而走¶
　　三月劉牢之叛降於桓𤣥王師敗績於新亭元顯¶
<pb:KR2k0042_WYG_197-105a>¶
　　及東海王彦璋譙王尚之庾楷張法順等並遇害¶
　　徙道子於安成郡尋酖殺之流王誕於嶺南𤣥為¶
　　丞相録尚書事𤣥以劉牢之為㑹稽内史奪其兵¶
　　牢之欲北就髙雅之於廣陵帥部曲北走至新洲¶
　　縊死¶
　　二年九月𤣥自為相國封楚王加九錫冬十一月¶
　　𤣥僭位帝䝉塵於尋陽¶
　　三年春二月劉裕與劉毅何無忌裕弟道規太原¶
<pb:KR2k0042_WYG_197-105b>¶
　　王元德仲德合謀起兵丙辰裕斬桓修於京口使¶
　　孟昶斬桓𢎞於廣陵因收衆濟江丁巳裕率二州¶
　　之衆千七百人軍於竹里(在句/容縣)帥部曲保據石頭¶
　　使諸葛長民據厯陽𤣥遣桓謙屯覆舟山禦之以¶
　　吳甫之皇甫敷繼之三月戊午朔裕軍與甫之遇¶
　　江乗(在江/寧城)裕手斬之𤣥使謙及何澹之屯東陵卞¶
　　範之屯覆舟山西(在江寧/府城西)衆合二萬己未裕與劉¶
　　毅等進突謙陳將士皆殊死戰無不一當百呼聲¶
<pb:KR2k0042_WYG_197-106a>¶
　　動天地時東北風急因縱火焚之煙炎熛天謙軍¶
　　大潰𤣥趨石頭浮江南走裕入建康據東府(城在/江寧)¶
　　(府/)庚申裕屯石頭城立留臺百官奉迎乗輿諸葛¶
　　長民為刁逵所執檻送桓𤣥至當利(在和州/東南)而𤣥¶
　　敗送人共破檻出長民還趣厯陽逵棄城走為其¶
　　下所執斬於石頭桓𤣥兄子歆引氐帥楊秋宼厯¶
　　陽魏詠之為豫州刺史鎮厯陽帥諸葛長民等共¶
　　擊破之斬楊秋於練固(今含/山縣)劉敬宣司馬休之等¶
<pb:KR2k0042_WYG_197-106b>¶
　　初奔南燕至是聞桓𤣥敗遂来歸𤣥使何澹之等¶
　　守湓口何無忌敗之於桑落洲得太廟神主送建¶
　　康殷仲文叛𤣥奉二后還五月何無忌等敗𤣥於¶
　　崢嶸洲𤣥挾帝單舸西走益州督䕶馮遷斬𤣥傳¶
　　首梟於大桁(在江寧/府城内)次年改元義熙二月帝至自¶
　　江陵¶
　　　平孫恩¶
　　安帝隆安四年詔劉牢之討孫恩恩前年冬十月¶
<pb:KR2k0042_WYG_197-107a>¶
　　宼陷㑹稽殺内史王凝之是年五月復宼㑹稽太¶
　　守謝琰敗死轉宼臨海故有是詔恩走入海¶
　　五年二月宼句章三月攻海鹽皆為劉牢之劉裕¶
　　所敗五月陷滬瀆(在今蘇/州府)殺吳國内史袁崧六月¶
　　宼丹徒劉裕擊破之恩北走陷廣陵八月以劉裕¶
　　為下邳太守討孫恩於郁洲大破之十一月劉裕¶
　　追擊恩又破之明年三月恩宼臨海臨海太守辛¶
　　景擊破之赴海死¶
<pb:KR2k0042_WYG_197-107b>¶
　　　平盧循¶
　　盧循孫恩妹夫也恩死餘衆推循為主安帝元興¶
　　元年夏五月自臨海入東陽劉裕將兵擊敗之明¶
　　年春正月復擊敗其司馬徐道覆於東陽¶
　　義熙六年夏五月盧循進逼建康循以二月宼長¶
　　沙南康廬陵陷之至是徐道覆順流而下朝廷急¶
　　徵裕(裕時拔廣固執南燕主超送之京師方/議鎮下邳經營司雍㑹得詔引兵還)時何¶
　　無忌戰死尋陽劉毅兵敗姑孰人心震駭乙丑盧¶
<pb:KR2k0042_WYG_197-108a>¶
　　循至淮口(秦淮入/工之處)劉裕屯石頭伐樹柵石頭淮口¶
　　築查浦藥園廷尉三壘守之七月循退還尋陽十¶
　　一月循道覆復至劉裕軍雷池(安慶府望江/縣東三十里)十二¶
　　月己卯進軍大雷(亦在/望江)庚辰盧循徐道覆帥衆數¶
　　萬塞江而下裕分部騎屯西岸自以勁弩射循軍¶
　　循軍悉泊西岸岸上軍投火焚之煙熖漲天循兵¶
　　大敗走還尋陽又敗番禺奔交州刺史杜慧度敗¶
　　之循知不免先鴆妻子殺妓妾自投於水慧度斬¶
<pb:KR2k0042_WYG_197-108b>¶
　　其尸傳首京師¶
　宋¶
　　　宋受晉禪¶
　　劉裕字德輿彭城人漢楚元王交之二十一世孫¶
　　晉東遷劉氏移居丹徒遂為丹徒京口里人晉隆¶
　　安三年從謝琰劉牢之討孫恩有功為下邳太守¶
　　元興元年破盧循二年斬桓𢎞桓𤣥義熙元年迎¶
　　帝復蹕五年北討南燕六年獲慕容超斬於建康¶
<pb:KR2k0042_WYG_197-109a>¶
　　市盧循逼建康急徵裕入衛敗之大雷授太尉中¶
　　書監假黄鉞八年襲殺劉毅於江陵九年二月殺¶
　　諸葛長民十一年殺司馬休之平江陵十二年正¶
　　月加領平北將軍兖州刺史増督南秦凡二十二¶
　　州四月表伐關洛十月至洛取金墉修復晉五陵¶
　　十二月加相國封十郡為宋公十三年七月至陜¶
　　禽姚泓平關中十月進爵為王加十郡益宋國並¶
　　前為二十郡¶
<pb:KR2k0042_WYG_197-109b>¶
　　永初元年(即晉恭帝/元熙元年)夏六月丁卯晉帝禪位於宋¶
　　宋王即皇帝位奉晉帝為零陵王¶
　　　營陽宜都廢立¶
　　宋主義符以永初三年五月即位居䘮無禮游戲¶
　　無度元嘉元年徐羨之傅亮謝晦謀廢立乃召南¶
　　兖州刺史(南兖州鎮廣/陵今揚州府)檀道濟及江州刺史王𢎞¶
　　入朝五月皆至建康乙酉詰旦道濟以皇太后令¶
　　廢為營陽王遷於吳六月癸丑使邢安泰就弑之¶
<pb:KR2k0042_WYG_197-110a>¶
　　遣使者殺前廬陵王義真於新安迎宜都王義隆¶
　　於江陵立之八月丁酉即帝位改元元嘉¶
　　三年下詔暴徐羨之傅亮謝晦殺二王之罪羨之¶
　　走至新林(在江寧/府西南)自經死亮被執伏誅謝晦舉兵¶
　　反江陵閏月帝自將討晦發建康到彦之檀道濟¶
　　大破晦於隱磯擒晦檻送建康誅之¶
　　　伐魏¶
　　文帝元嘉七年春二月詔右將軍到彥之統諸將¶
<pb:KR2k0042_WYG_197-110b>¶
　　伐魏長沙王義欣出鎮彭城為聲援游擊將軍胡¶
　　藩戌廣陵夏六月到彦之自淮入泗¶
　　二十三年宋築北隄立𤣥武湖起景陽山於華林¶
　　園¶
　　二十七年秋七月宋悉發青冀徐豫二兖(南兖/北兖)六¶
　　州三五民丁(三丁發一/五丁發二)縁江五郡(南東海南蘭陵/南琅邪南東莞)¶
　　(晉陵/也)集慶陵縁淮三郡(淮陵臨/淮下邳)集盱眙揚兖南徐¶
　　江四州富民家資滿五十萬僧尼滿二十萬並四¶
<pb:KR2k0042_WYG_197-111a>¶
　　分借一大舉伐魏兵敗於尉武劉康祖死之衆潰¶
　　南平參軍王羅漢被擒宋奔盱眙魏軍蕭城(在徐/州府)¶
　　(蕭縣/治北)去彭城十餘里時江夏王義恭守彭城魏兵¶
　　不圍彭城而引兵南下所過無不殘滅至𤓰步(山/在)¶
　　(六合/縣)壊民廬舎伐葦為筏聲言欲渡江建康震懼¶
　　二十八年正月縁江舉火大掠居民焚廬舎而去¶
　　盡銳攻盱眙城太守沈璞堅守三旬不拔¶
　　　誅元兇劭¶
<pb:KR2k0042_WYG_197-111b>¶
　　二十九年劭與始興王濬用女巫嚴道育東陽公¶
　　主婢王鸚鵡奴陳天與等共為巫蠱事發上不忍¶
　　罪使侍中王僧綽尋漢魏以来廢太子諸王典故¶
　　與徐湛之及江湛議易立太子久不决¶
　　三十年正月甲子劭入雲龍門作亂弑帝齋閣並¶
　　殺潘淑妃及徐湛之江湛等武陵王駿委沈慶之¶
　　起兵討逆宣城太守王僧達諮議參軍柳元景皆¶
　　應之壘於新亭(在江寧/府江濱)劭使蕭斌等分統水陸精¶
<pb:KR2k0042_WYG_197-112a>¶
　　兵攻新亭壘劭自登朱雀門督戰兵垂克魯秀擊¶
　　退鼔劭衆遽止元景鼔譟乗之劭衆大潰僅以身¶
　　免武陵王駿至新亭王公大臣上表勸進遂即帝¶
　　位五月臧質及劉遵考隨王誕軍各引兵集建康¶
　　劭遣兵拒之大敗縁淮諸柵皆潰文武將吏爭踰¶
　　城出降諸軍入城執劭濬及其子斬於牙下梟於¶
　　大航汙瀦劭所居齋¶
　　　平義宣臧質¶
<pb:KR2k0042_WYG_197-112b>¶
　　孝武帝孝建元年江州刺史臧質勸南郡王義宣¶
　　舉兵義宣結豫州刺史魯爽(豫州徙/治夀陽)及兖州刺史¶
　　徐遺寳(兖州時/治廣陵)期秋間舉兵使者至壽陽爽方飲¶
　　醉即日舉兵自號建平元年遺寳亦勒兵向彭城¶
　　二月義宣亦起兵威振逺近帝以柳元景為撫軍¶
　　將軍王𤣥謨為豫州刺史統諸軍討之軍梁山(東/西)¶
　　(二梁山在太平府西南/東曰博望西曰天門)冀州刺史垣䕶之妻徐遺¶
　　寳姊也遺寳檄之同反不從擊遺寳遺寳奔壽陽¶
<pb:KR2k0042_WYG_197-113a>¶
　　四月遣沈慶之討爽爽引兵退將軍薛安都追擊¶
　　斬之爽衆奔散遂克壽陽徐遺寳奔東海(在淮安/府海州)¶
　　(北/)東海人殺之義宣至鵲頭慶之送爽首并書示¶
　　之五月義宣至蕪湖(今太/平府)急攻西壘(天門/山壘)陷之又¶
　　遣兵趣南浦(今太平府西南二/十五里大信巷)為垣䕶之所破義¶
　　宣頓兵西岸質攻東城𤣥謨督諸軍大戰薛安都¶
　　突陳斬其將劉諶之質敗垣䕶之燒江中舟艦延¶
　　及西岸營壘殆盡諸軍乗勝攻之質逃南湖自沈¶
<pb:KR2k0042_WYG_197-113b>¶
　　於水追兵至出而斬之送建康義宣走向江陵荆¶
　　州刺史朱修之殺之并誅其子¶
　　　平廣陵¶
　　竟陵王誕鎮廣陵因魏人入宼修城浚隍聚糧治¶
　　仗道路皆云誕反有司奏貶為侯遣之國大明三¶
　　年七月帝以羽林禁兵配兖州刺史桓閬與給事¶
　　中戴明寳使襲誕誕知之擊閬殺之上使沈慶之¶
　　將兵討誕誕奉表投城外語不遜乙巳攻克之誕¶
<pb:KR2k0042_WYG_197-114a>¶
　　趨後園墜水中引出斬之母妻皆自殺¶
　　　湘東王彧之立¶
　　廢帝子業以武帝大明八年閏五月庚申即位素¶
　　悁暴八月王太后殂益無忌憚泰始元年湘東王¶
　　主衣阮佃夫及子業主衣壽寂之細鎧將王敬則¶
　　等協謀作亂其夕帝悉屏侍衛與羣巫及綵女數¶
　　百人射鬼竹林堂寂之等直入弑之宣太皇太后¶
　　令數子業(即廢/帝)罪惡命彧纂承皇極¶
<pb:KR2k0042_WYG_197-114b>¶
　　先是廢帝忌子勛賜以藥不受命以陶亮總統軍¶
　　事移檄逺近出頓大雷至是子勛建牙桑尾(即桑/落州)¶
　　(下尾在安慶/府宿松縣南)以子勛為車騎將軍開府儀同三司¶
　　子勛仍不受命傳檄建康荆州刺史臨海王子頊¶
　　郢州刺史安陸王子綏㑹稽太守尋陽王子房舉¶
　　兵同逆¶
　　二年正月以建安王休仁江州刺史王𤣥謨將兵¶
　　討子勛子勛稱帝改元徐州刺史薛安都進安北¶
<pb:KR2k0042_WYG_197-115a>¶
　　將軍安都不受召尋陽長史孔顗為太子詹事顗¶
　　亦不受發兵馳檄奉尋陽吳郡太守顧琛吳興太¶
　　守王曇生義興太守劉延熙晉陵太守袁標皆據¶
　　郡應之丙申以征虜司馬申令孫為徐州刺史義¶
　　陽内史龎孟蚪為司州刺史申令孫孟蚪及豫州¶
　　刺史殷琰青州刺史沈文秀兾州刺史崔道固湘¶
　　州行事何慧文廣州刺史袁曇逺益州刺史蕭惠¶
　　開梁州刺史柳元怙並同叛逆兖州刺史殷孝祖¶
<pb:KR2k0042_WYG_197-115b>¶
　　帥兵赴建康帝親率兵出中堂以山陽王休祐督¶
　　軍討琰巴陵王休若督軍討顗壬子軍主任農夫¶
　　劉懐珍平定義興二月己丑曲赦吳吳興義興晉¶
　　陵四郡吳興太守張永右軍將軍蕭道成東討平¶
　　晉陵休若同建武將軍吳嘉公率諸軍破賊於吳¶
　　吳興㑹稽平定三郡同逆皆伏誅輔國將軍蕭道¶
　　成北討劉勔南討尋陽王子房被執送建康貶松¶
　　滋侯劉胡衆四萬據赭圻(在太平府蕪/湖縣西南)袁顗頓鵲¶
<pb:KR2k0042_WYG_197-116a>¶
　　尾聨營至濃湖衆十餘萬秋七月龍驤將軍劉道¶
　　符平山陽八月己卯建安王休仁率衆軍大破賊¶
　　斬偽僕射袁顗進討江郢等五郡皆平之子勛子¶
　　綏子頊子元並賜死同黨皆伏誅十月乙卯永嘉¶
　　王子仁始安王子真淮南王子孟南平王子産廬¶
　　陵王子輿松滋侯子房皆賜死十二月劉勔克壽¶
　　陽豫州平徐州刺史薛安都等乞降帝命鎮軍將¶
　　軍張永中領軍沈攸之將甲士十五萬迎安都安¶
<pb:KR2k0042_WYG_197-116b>¶
　　都懼降魏張永攻之不克魏將尉元絶永糧道¶
　　三年正月張永等棄城遁㑹天大雪尉元徼其前¶
　　安都乗其後大破永等於呂梁之東(呂梁在/徐州南)遂失¶
　　淮北四州(青冀徐/兖也)及豫州淮西之地¶
　　　平江陵南徐¶
　　蒼梧王元徽二年五月壬子江州刺史桂陽王休¶
　　範舉兵反中領軍劉勔右衛將軍蕭道成南討出¶
　　屯新亭征北將軍張永屯白下前南兖州刺史沈¶
<pb:KR2k0042_WYG_197-117a>¶
　　懐明戌石頭壬辰賊奄至攻新亭壘道成拒擊大¶
　　破之越騎校尉張敬兒偽降休範信之置於左右¶
　　斬休範首歸道成遣送詣臺道逢南軍棄首於水¶
　　休範將杜黒驢攻新亭甚急㑹丁文豪破臺軍至¶
　　朱雀桁(在江寧/秦淮上)黒驢捨新亭北趨之劉勔戰死王¶
　　道隆遇害張永潰於白下沈懐明自石頭奔散戊¶
　　午撫軍長史褚澄開東府門納賊軍賊入屯中堂¶
　　羽林監陳顯達擊大破之宮省恇擾俄而丁文豪¶
<pb:KR2k0042_WYG_197-117b>¶
　　之衆知休範已死稍退散顯達大破黒驢文豪皆¶
　　斬之進克東府餘黨悉平¶
　　四年七月戊子南徐州刺史建平王景素(宏子文/帝孫)¶
　　據京城反遣驍騎將軍任農夫領軍將軍黄回等¶
　　討之蕭道成總統衆軍甲午左軍將軍張保敗死¶
　　回等至京城戰破之乙未克京城斬景素同逆皆¶
　　伏誅¶
　　　昱準廢立¶
<pb:KR2k0042_WYG_197-118a>¶
　　昱喜怒乖節及嗣位好出游行天性好殺一日不¶
　　殺則慘慘不樂嘗直入領軍府道成晝卧裸袒昱¶
　　令起立畫腹為的引滿將射之道成歛版曰老臣¶
　　無罪乃更以骲箭(骨簇箭也/袍薄二音)射中其臍道成憂懼¶
　　乃命王敬則隂結昱左右楊玉夫等使伺機便秋¶
　　七月戊子夜帝寢熟玉夫弑之道成以太后令安¶
　　成王準即位追廢昱為蒼梧王中書監袁粲尚書¶
　　令劉秉謀誅道成道成遣戴僧靜等攻粲於石頭¶
<pb:KR2k0042_WYG_197-118b>¶
　　粲父子俱死秉踰城走亦為追者所殺沈攸之舉¶
　　兵江陵討道成道成假黄鉞出頓新亭¶
　　二年春正月丁卯沈攸之敗己巳華容縣人斬攸¶
　　之首送建康¶
　齊¶
　　　齊受宋禪(蕭道成字紹伯其先本東海蘭陵人/晉中朝喪亂皇髙祖整過江居晉陵)¶
　　　(武進縣之東城里寓居江左者皆僑置本土加/以南名更為南蘭陵人帝年十三受禮及左氏)¶
　　　(春秋十九年領偏軍討沔北蠻有功二十二年/隨蕭思話襄陽二十九年領偏軍破仇池二壘)¶
<pb:KR2k0042_WYG_197-119a>¶
　　　(遂從谷口入關攻拔談提城後襲皇考爵晉興/縣五等男為建康令有能名宋明帝即位為右)¶
　　　(軍將軍時四方叛帝一日破晉陵賊十二壘分/軍定諸縣及薛安都據彭城索兒攻淮隂帝討)¶
　　　(破之晉安王子勛遣將入三吳明帝遣帝討之/賊望見走及張永等敗彭城帝鎮淮隂遷南兖)¶
　　　(州刺史加督五州泰始七年徵還都部下勸勿/就徵帝曰主上除諸弟作萬嵗後計何關他族)¶
　　　(禍難將興方與卿等戮力耳至拜散騎常侍明/帝崩遺詔領衛尉掌機事尋加侍中元徽五年)¶
　　　(休範舉兵尋陽帝分遣衆軍擊平之人望/久屬及蒼梧見弑迎立順帝卒乃受禪)¶
　　建元元年(宋昇明/三年)夏四月甲午齊王即皇帝位¶
　　　鬱林海陵宣城繼立¶
<pb:KR2k0042_WYG_197-119b>¶
　　武帝永明十一年七月戊寅太孫昭業即帝位明¶
　　年春正月丁未改元隆昌昭業即位多失道西昌¶
　　侯鸞諫不聽與中書令何允謀誅鸞秋七月癸巳¶
　　鸞使蕭坦之諶等率兵入宮弑之皇太后令廢為¶
　　鬱林王奉新安王昭文入纂皇統是月丁酉即帝¶
　　位九月改元延興諸王咸圖討鸞鸞以次殺之(九/月)¶
　　(殺鄱陽王鏘隨王子隆安陸王子敬晉安王子懋/及南平王銃晉熙王銶宜都王鏗桂陽王鑠十月)¶
　　(殺衡陽王鈞江夏王鋒建安/王子貞巴陵王子倫皆被殺)十月辛亥皇太后令¶
<pb:KR2k0042_WYG_197-120a>¶
　　廢帝為海陵王使宣城王鸞入纂大統改元建武¶
　　　齊魏交兵¶
　　髙帝建元二年春二月丁卯魏軍攻壽陽豫州刺¶
　　史垣崇祖决肥水破之癸巳遣使廵慰淮肥徐豫¶
　　邊人尤貧遘難者¶
　　三年正月魏人侵齊淮陽(在鳯陽府/泗州東北)軍主成買戰¶
　　死齊遣將軍周盤龍等救之(齊書作/李安民)魏師敗退¶
　　明帝建武二年春二月魏主伐齊至壽陽衆號三¶
<pb:KR2k0042_WYG_197-120b>¶
　　十萬循淮而東遂至鍾離(今鳯陽府東/冇鍾離城)齊遣徐州¶
　　刺史蕭惠休援之豫州刺史裴叔業破之於淮北¶
　　　平王敬則¶
　　明帝永泰元年夏四月丁丑大司馬㑹稽太守王¶
　　敬則自以髙武舊將心不自安上亦猜伺之以張¶
　　瓌為平東將軍吳郡太守敬則曰東今有誰只欲¶
　　平我耳遂反至武進陵口(今常/州府)慟哭而過曲阿令¶
　　丘仲孚收船艦鑿長岡埭瀉瀆水阻其軍不得進¶
<pb:KR2k0042_WYG_197-121a>¶
　　五月帝詔左興盛胡松等築壘於曲阿長岡(在鎮/江府)¶
　　(丹陽/縣)敬則急攻之松引騎兵突其後敬則軍敗斬¶
　　之¶
　　　東昏紀事¶
　　永元元年秋八月揚州刺史始安王遥光據東府¶
　　反詔曲赦京邑中外戒嚴尚書令徐孝嗣以下屯¶
　　衛宮城遣領軍將軍蕭坦之率六軍討之戊午斬¶
　　遥光傳首十一月丙辰太尉江州刺史陳顯達舉¶
<pb:KR2k0042_WYG_197-121b>¶
　　兵尋陽甲申至京師宮城嚴警六軍固守乙酉斬¶
　　陳顯達傳首¶
　　二年春正月庚午詔討豫州刺史裴叔業丙戌以¶
　　衛尉蕭懿為豫州刺史征壽春己丑叔業病死兄¶
　　子植以壽春降魏魏遣司徒彭城王勰鎮之三月¶
　　乙卯遣將軍崔慧景將兵討壽陽夏四月慧景於¶
　　廣陵舉兵襲京師右衛將軍左興盛督京邑水部¶
　　衆軍南徐州刺史江夏王寳元以京城納慧景乙¶
<pb:KR2k0042_WYG_197-122a>¶
　　卯遣中領軍王瑩屯北籬門壬戌慧景至瑩等敗¶
　　績甲子慧景入京師宮内據城拒守豫州刺史蕭¶
　　懿起義救援癸酉慧景棄衆走斬首八月齊攻魏¶
　　壽陽魏擊敗之遂取淮南地十月己卯害尚書令¶
　　蕭懿十一月齊雍州刺史蕭衍起兵襄陽西中郎¶
　　將蕭頴胄以南康王寳融起兵荆州稱奉宣德皇¶
　　太后令立南康王寳融¶
　　中興元年春正月廢帝為涪陵王六月蕭頴孚起¶
<pb:KR2k0042_WYG_197-122b>¶
　　兵廬陵八月辛卯以太子左率李居士縂督西討¶
　　諸軍事屯新亭九月甲辰蕭衍至南豫州輔國將¶
　　軍監南豫州事甲胄軍二萬人於姑孰奔歸丙辰¶
　　李居士與衍軍戰於新亭敗績冬十月甲戌王珍¶
　　國又戰敗於朱雀航戊寅寧朔將軍徐元瑜以東¶
　　府城降青冀二州刺史桓和入衛屯東宮尋亦降¶
　　衍於是閉宮城門自守十二月丙寅新除雍州刺¶
　　史王珍國侍中張稷率兵入殿弑帝十二月以太¶
<pb:KR2k0042_WYG_197-123a>¶
　　后令廢帝為東昏侯南康王寳融宜纂承皇祚¶
　　二年春正月甲寅加大司馬蕭衍位相國梁公二¶
　　月丙戌進梁公蕭衍爵為王三月庚戌車駕東歸¶
　　至姑孰丙辰遜位於梁¶
　梁¶
　　　梁受齊禪(蕭衍字叔達南蘭陵中都里人與齊/同承淮隂令整皇考順之參預齊髙)¶
　　　(佐命其薨也不得志至鬱林失德帝助齊明傾/齊武之嗣以雪心恥齊明崩刺雍州行仁義以)¶
　　　(結衆心尋而大臣相次誅戮永元二年冬舉事/竟陵明年三月南康王即帝位於江陵請以帝)¶
<pb:KR2k0042_WYG_197-123b>¶
　　　(都督征討諸軍假黄鉞殺湘東王寳晊及邵陵/王寳佼晉熙王寳正三人鄱陽王寳寅出奔魏)¶
　　天監元年(即齊中/興二年)四月丙寅梁王衍即皇帝位¶
　　　梁魏交兵¶
　　武帝天監三年春二月魏陷梁州¶
　　四年二月遣衛尉卿楊公則率宿衛兵塞洛口(在/定)¶
　　(逺縣西/北口)冬十月丙午北伐以揚州刺史臨川王宏¶
　　都督北討諸軍事柳琰為副¶
　　五年三月丁亥陳伯之自壽陽率衆来降五月辛¶
<pb:KR2k0042_WYG_197-124a>¶
　　未太子左衛率張惠紹克魏宿預城(今淮安府/宿遷縣)乙¶
　　亥臨川王宏前軍克梁城(在夀州東北/鍾離西南)辛巳豫州¶
　　刺史韋叡克合肥城丁亥廬江太守裴䆳克羊石¶
　　城庚寅又克霍丘城六月庚子青冀二州刺史桓¶
　　和前軍克胊山城秋九月將軍藍懐恭與魏邢蠻¶
　　戰於睢口(在邳州下/相城西南)敗績巒進圍宿預懐㳟復於¶
　　清南築城巒攻拔之斬懐㳟殺獲萬計張惠紹棄¶
　　宿預遁還魏詔邢巒引兵渡淮與中山王英合攻¶
<pb:KR2k0042_WYG_197-124b>¶
　　梁城梁臨川王宏遁還將士死者五萬人十一月¶
　　魏宼鍾離遣右衛將軍曹景宗率衆赴援¶
　　六年夏四月癸巳曹景宗韋叡等破魏軍於邵陽¶
　　州(在鳯陽舊城/東北淮水中)斬獲萬計¶
　　七年冬十月丙子詔大舉北伐以始興王憺為平¶
　　北將軍率衆入清口車騎將軍王茂率衆向宿預¶
　　八年春正月壬辰魏鎮軍參軍成景儁斬宿預城¶
　　主嚴仲寳(通監作/嚴仲賢)以城内屬(按此條通鑑作/七年七月事)¶
<pb:KR2k0042_WYG_197-125a>¶
　　九年梁作縁淮塘北岸起石頭迄東治南岸起後¶
　　渚籬門迄三橋¶
　　十年三月辛丑盜殺東莞琅琊二郡太守鄧晰以¶
　　胊山引魏軍遣振逺將軍馬仙㻫討之是月魏徐¶
　　州刺史盧昶帥衆赴朐山冬十二月庚辰馬仙㻫¶
　　大破魏軍斬馘十餘萬克復朐山城¶
　　十二年鬱洲民徐道角等夜襲州城降魏梁北兖¶
　　州刺史(治淮隂今/淮安府)康絢討平之¶
<pb:KR2k0042_WYG_197-125b>¶
　　十三年梁作浮山堰(夀州西北二十五里有硤石/山山上二城在西岸者為西)¶
　　(硤/山)逼壽陽魏遣崔亮攻之蕭寳寅決淮泗(按此條/見通鑑)¶
　　十五年二月魏鎮東將軍蕭寳寅大破梁將於淮¶
　　北魏崔亮李平等克硤石斬梁豫州刺史趙祖恱¶
　　(此條南史不/載見北史)九月梁淮堰壊聲聞三百里縁淮城¶
　　戍村落十萬餘口皆漂入海(南史作十四年/十月梁書不載)¶
　　普通五年六月庚子以元樹為平北將軍率衆北¶
　　伐(通鑑作/裴䆳)八月庚寅徐州刺史成景儁克魏童棧¶
<pb:KR2k0042_WYG_197-126a>¶
　　(童棧鑑作僮城今/鳯陽府虹縣東北)九月戊申又克睢陵城(在邳州/東南)¶
　　戊午北兖州刺史趙景恱圍荆山(在鳯陽/府西)壬戌宣¶
　　毅將軍裴䆳襲壽陽(今壽/州)入羅城弗克冬十月戊¶
　　寅裴䆳元樹攻魏建陵城(在沐陽/縣西北)破之辛巳又破¶
　　曲木掃虜將軍彭寳孫克琅琊甲申又克檀丘城¶
　　(通鑑作/亶丘)辛卯裴䆳破狄城丙申又克甓城(諸城俱/在淮南)¶
　　遂進屯黎將(亭在/壽州)壬寅魏東海太守韋敬欣以司¶
　　吾城降(在宿遷/縣西)定逺將軍曹世宗破魏曲陽城(在/定)¶
<pb:KR2k0042_WYG_197-126b>¶
　　(逺縣/西北)甲辰又克秦墟魏守將多棄城走十一月壬¶
　　戌裴䆳攻壽陽之安城克之丙寅魏馬頭安城並¶
　　来降十二月戊寅魏荆山城降¶
　　六年春正月庚申魏鎮東將軍徐州刺史元法僧¶
　　以彭城内附癸酉克魏鄭城(在鳯陽府潁/上縣東南)二月乙¶
　　未趙景恱下魏龍亢城(此條通鑑不/載見梁書)夏五月己酉¶
　　築宿預堰壬子遣中䕶軍夏侯亶督壽陽諸軍事¶
　　北伐六月豫章王綜奔於魏魏復據彭城¶
<pb:KR2k0042_WYG_197-127a>¶
　　七年十一月辛巳夏侯亶等衆軍克壽陽城魏新¶
　　野太守以郡降¶
　　大通元年冬十月庚戌魏東豫州刺史元慶和以¶
　　渦陽内屬十一月丁卯以中䕶軍蕭深藻為都督¶
　　侵魏鎮於渦陽¶
　　中大通元年夏四月癸巳陳慶之攻拔魏梁城¶
　　四年春正月癸未魏南兖州刺史劉世明以城降¶
　　五年六月己卯魏建義城主蘭寳殺東徐州刺史¶
<pb:KR2k0042_WYG_197-127b>¶
　　崔祥以下邳降¶
　　　平侯景¶
　　武帝太清元年二月庚辰魏司徒侯景求以豫章¶
　　廣潁等十三州内屬壬午梁以景為大將軍封河¶
　　南王¶
　　二年八月戊戌侯景舉兵反攻馬頭木栅荆山等¶
　　戍甲辰以安前將軍邵陵王綸都督衆軍討景冬¶
　　十月侯景襲譙州進攻陷厯陽戊申以臨賀王正¶
<pb:KR2k0042_WYG_197-128a>¶
　　德為平北將軍都督諸軍屯丹陽郡己酉景自横¶
　　江濟采石辛亥至建鄴臨賀王正德率衆附賊十¶
　　一月己未景立正德為天子於南闕前辛酉賊攻¶
　　陷東府城庚辰邵陵王綸帥武州刺史蕭弄璋前¶
　　譙州刺史趙伯超等入援乙酉綸進軍湖頭與賊¶
　　戰敗績丙戌安北將軍鄱陽王範遣世子嗣雄信¶
　　將軍裴之髙等率衆入援次張公洲十二月丙辰¶
　　司州刺史柳仲禮前衡州刺史韋粲髙州刺史李¶
<pb:KR2k0042_WYG_197-128b>¶
　　遷仕前司州刺史羊鴉仁等率衆軍入援¶
　　三年春正月丁巳大都督柳仲禮率衆軍分據南¶
　　岸賊濟軍於青塘襲殺韋粲庚申邵陵王綸臨城¶
　　公大連等率兵集南岸李遷仕及天門太守樊文¶
　　皎進軍青溪東為賊所破文皎死之二月侯景遣¶
　　使求和皇太子因請帝許之盟於西華門下景既¶
　　運東城米歸於石頭亦不解圍啟求遣諸軍退丁¶
　　未皇太子又命南兖州刺史南康王㑹理前青冀¶
<pb:KR2k0042_WYG_197-129a>¶
　　二州刺史湘潭侯退率江北之衆頓於蘭亭苑甲¶
　　子侯景表陳帝失復舉兵向闕三月戊午前司州¶
　　刺史羊鴉仁等進軍東府北與賊戰大敗時四方¶
　　征鎮入援者三十餘萬莫有鬬志自相抄奪而已¶
　　丁卯賊攻陷宮城縱兵大掠己巳賊矯詔遣石城¶
　　公大欵解外援軍庚午侯景自為都督中外諸軍¶
　　事大丞相録尚書辛未援軍各退散己酉帝以所¶
　　求不供憂憤寢疾是月青冀二州刺史明少遐東¶
<pb:KR2k0042_WYG_197-129b>¶
　　徐州刺史湛海珍北青州刺史王奉伯各舉州附¶
　　東魏五月丙辰帝崩時年八十六秋七月甲寅廣¶
　　州刺史元景仲謀應侯景西江督䕶陳霸先攻之¶
　　景仲自殺¶
　　簡文帝大寳元年癸酉前江都令祖皓起義兵於¶
　　廣陵二月癸未侯景攻下廣陵皓見害丙午侯景¶
　　逼帝幸西州¶
　　二年秋七月景還至建鄴八月戊午廢帝為晉安¶
<pb:KR2k0042_WYG_197-130a>¶
　　王害王太子及諸王¶
　　元帝承聖元年三月王僧辨等平侯景(按是年九/月改元承)¶
　　(聖/)¶
　　　敬帝之立¶
　　承聖三年十一月太尉王僧辨司空陳霸先定議¶
　　以晉安王方智為太宰承制自江州迎還建鄴¶
　　四年二月癸丑至自尋陽入居朝堂三月齊遣其¶
　　上黨王髙渙送貞陽侯蕭深明(南史作蕭明/通鑑作淵明)来主¶
<pb:KR2k0042_WYG_197-130b>¶
　　梁嗣至東關遣吳興太守裴之横與戰敗績死之¶
　　太尉王僧辨率衆出屯姑孰七月辛丑王僧辨納¶
　　貞陽侯蕭深明自采石濟江甲辰入於京師以方¶
　　智為太子九月甲辰司空陳霸先舉義襲殺王僧¶
　　辨黜蕭深明丙午奉晉安王方智即皇帝位冬十¶
　　月己巳改元紹泰¶
　　　平義興吳郡及南豫州譙秦二州¶
　　敬帝紹泰元年十月震州刺史(今湖/州府)杜龕舉兵攻¶
<pb:KR2k0042_WYG_197-131a>¶
　　信武將軍陳舊於長城義興(今宜/興)太守韋載據郡¶
　　以應之辛未詔司空陳霸先討載丙子南豫州(治/蕪)¶
　　(湖/縣)刺史任約鎮北將軍譙(冶滁州/来安縣)秦(治江寧府/六合縣)二¶
　　州刺史徐嗣徽舉兵反乗京師無備竊據石頭丁¶
　　丑韋載降義興平遣晉陵太守(今常/州府)周文育率軍¶
　　援長城十一月庚辰齊安州刺史翟子崇楚州刺¶
　　史劉仕榮淮州刺史柳達摩率衆赴任約入於石¶
　　頭庚寅司空陳霸先旋於京師十二月庚戌徐嗣¶
<pb:KR2k0042_WYG_197-131b>¶
　　徽任約至采石迎齊援丙辰遣猛烈將軍侯安都¶
　　於江寧邀之賊衆大潰嗣徽約等奔於江西庚申¶
　　翟子崇等請降並放還北¶
　　　梁敗北齊¶
　　太平元年二月癸亥賊徐嗣徽任約襲采石戍執¶
　　戍主明州刺史張懐鈞入於齊三月戊戌齊大將¶
　　蕭軌出柵口向梁山司空陳霸先軍主黄菆逆擊¶
　　大破之軌退保蕪湖遣周文育侯安都軍梁山拒¶
<pb:KR2k0042_WYG_197-132a>¶
　　之(在太平府當/塗縣西南)夏四月丁巳陳霸先表詣梁山撫¶
　　廵將帥壬午侯安都輕兵襲齊行臺司馬㳟於厯¶
　　陽大破之俘獲萬計五月庚寅齊軍水步入丹陽¶
　　縣丙申至秣陵故治敕周文育還頓方丘徐度頓¶
　　馬牧杜稜頓大桁癸卯齊軍進據兒塘輿駕出頓¶
　　趙建故籬門六月甲辰齊潛軍至蔣山龍尾斜趨¶
　　幕府山北至𤣥武廟西北乙卯司空陳霸先授衆¶
　　軍節度與齊軍交戰大破之¶
<pb:KR2k0042_WYG_197-132b>¶
　陳¶
　　　陳受梁禪¶
　　永定元年(梁太平/二年)十月辛未陳王霸先即皇帝位¶
　　於南郊齊兵既破霸先威權日重九月位相國總¶
　　百揆封陳公冬十月戊辰進爵為王至是遂下詔¶
　　禪於陳陳王即位奉梁主為江隂王¶
　　　王琳蕭莊奔齊¶
　　梁太平元年十一月梁徵王琳為司空不至陳永¶
<pb:KR2k0042_WYG_197-133a>¶
　　定元年十月琳敗陳兵獲其將周文育侯安都等¶
　　二年三月立梁永嘉王莊即位於郢州(通鑑/作鄴)六月¶
　　乙巳陳詔司空侯瑱領軍將軍徐度討之¶
　　三年六月琳奉永嘉王莊出屯濡須口(此條南史/齊書俱不)¶
　　(載/)十一月琳攻大雷齊師為之聲援陳遣侯瑱侯¶
　　安都徐度禦之¶
　　天嘉元年二月丙申太尉侯瑱敗王琳於梁山敗¶
　　齊兵於博望擒齊將劉伯球王琳及其主蕭莊奔¶
<pb:KR2k0042_WYG_197-133b>¶
　　齊¶
　　　臨海安成廢立¶
　　永定三年八月庚戌立臨川王伯宗為皇太子¶
　　天康元年四月癸酉即皇帝位¶
　　二年十一月甲寅安成王頊以慈訓太后令廢為¶
　　臨海王詔安成王頊入纂皇統¶
　　　伐齊¶
　　宣帝太建五年三月壬午以開府儀同三司吳明¶
<pb:KR2k0042_WYG_197-134a>¶
　　徹都督征討諸軍事略地北邊冬十月乙巳吳明¶
　　徹克壽陽城斬王琳傳首建鄴七年閏九月壬辰¶
　　吳明徹大破齊軍於呂梁¶
　　　陳周交兵¶
　　宣帝太建九年冬十月戊午司空吳明徹破周將¶
　　梁士彦於呂梁¶
　　十年春二月甲子周軍救梁士彦大敗吳明徹於¶
　　呂梁¶
<pb:KR2k0042_WYG_197-134b>¶
　　十一年十一月戊戌周將梁士彦圍壽陽克之辛¶
　　亥又克霍州癸丑以揚州刺史始興王叔陵總督¶
　　水步衆軍十二月乙丑南北兖晉三州及盱眙山¶
　　陽陽平馬頭秦厯陽沛北譙南梁等九郡民並自¶
　　拔向建鄴周又克譙北徐二州¶
　　十二年八月庚申遣南豫州刺史任忠率衆赴厯¶
　　陽超武將軍陳慧紀趨南兖州九月丁亥周將王¶
　　延貴率衆援厯陽任忠擊破之禽延貴等己酉周¶
<pb:KR2k0042_WYG_197-135a>¶
　　廣陵義軍主曹藥率衆来降¶
　　　後主叔寳之立¶
　　太建十四年正月甲寅宣帝殂太子哀號俯伏始¶
　　興王叔陵抽藥刀斫之復斫柳后長沙王叔堅搤¶
　　叔陵叔陵出走右衛將軍蕭摩訶討斬之太子叔¶
　　寳即位¶
　隋¶
　　　滅陳¶
<pb:KR2k0042_WYG_197-135b>¶
　　初隋文帝受周禪甚敦隣好陳宣帝不禁侵掠太¶
　　建末隋兵大舉聞宣帝崩乃命班師遣使赴弔修¶
　　敵國禮書稱姓名頓首而後主驕答書失禮隋文¶
　　帝不恱及納蕭瓛蕭巖隋文帝愈忿¶
　　開皇八年(即陳後/主二年)十一月以晉王廣為元帥督九¶
　　十總管討陳¶
　　九年春正月乙丑隋將賀若弼自北道廣陵濟韓¶
　　擒虎趨横江濟分兵晨襲采石取之進拔姑孰次¶
<pb:KR2k0042_WYG_197-136a>¶
　　於新林時弼攻下京口縁江諸戍望風盡走弼分¶
　　兵斷曲阿之衝而入戊辰以蕭摩訶樊猛樊毅司¶
　　馬消難施文慶分兵鎮守要害庚午賀若弼攻陷¶
　　南徐州辛未韓擒虎陷南豫州辛巳賀若弼進軍¶
　　鍾山頓白土岡之東南陳衆軍敗績弼乗勝進軍¶
　　宮城燒北掖門是時韓擒虎率衆自新林至石子¶
　　岡鎮東大將軍任忠出降引擒虎經朱雀航趨宮¶
　　城自南掖門入城内文武百官皆遁出後主乃逃¶
<pb:KR2k0042_WYG_197-136b>¶
　　於井既而軍人以繩引出之丙戌晉王廣入據臺¶
　　城送後主於東宮三月發至長安¶
　　　江都之役¶
　　大業十二年秋七月甲子帝如江都¶
　　十三年十一月唐公立代王侑為帝遥尊帝為太¶
　　上皇改元義寧¶
　　二年三月太上皇崩於江都温室諡曰煬¶
　江南通志卷一百九十八¶
