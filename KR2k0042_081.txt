# -*- mode: mandoku-view; -*-
#+TITLE: 江南通志
#+DATE: 2015-08-24 22:41:08.358008
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷八十二
<pb:KR2k0042_WYG_081-1a>¶
欽定四庫全書¶
　江南通志卷八十二¶
　　食貨志¶
　　　錢法¶
　上古太昊以來有錢太昊氏髙陽氏謂之金有熊氏¶
　　高辛氏謂之貨陶唐氏謂之泉商周謂之布齊莒¶
　　謂之刀(通典/)¶
　虞夏商之幣金為三品(史記平凖書/)¶
<pb:KR2k0042_WYG_081-1b>¶
　周太公立九府圜法黄金方寸而重一斤錢圜函方¶
　　輕重以銖(漢書食貨志/)¶
　　景王更鑄大錢徑一寸二分重十二銖(國語/)¶
　秦銅錢質如周錢文曰半兩重如其文(通典/)¶
　漢興患秦錢重難用更令民鑄筴錢至孝文五年筴¶
　　錢益多而輕乃更鑄四銖錢其文為半兩令民縱¶
　　得自鑄故吳諸侯也以即山鑄錢富埓天子(史記/平準)¶
　　(書/)¶
<pb:KR2k0042_WYG_081-2a>¶
　　武帝行三銖錢更行半兩錢又造白金皮幣又令¶
　　京師鑄赤仄(漢書/)¶
　後漢世祖行五銖錢(後漢書/)¶
　　靈帝鑄四出文錢(後漢書/)¶
　　獻帝鑄小錢(後漢書/)¶
　三國吳嘉平五年鑄大錢一當五百(吳志/)¶
　　赤烏元年鑄當千錢(吳志/)¶
　晉元帝過江用孫氏赤烏舊錢輕重雜行大者謂之¶
<pb:KR2k0042_WYG_081-2b>¶
　　比輪小者謂之四文(晉書/)¶
　南北朝宋元嘉間鑄四銖錢¶
　　孝建初鑄四銖文曰孝建¶
　　景和間鑄景和二銖錢有来子荇莱鵝眼延環等¶
　　名千錢長不盈三寸斗米萬錢商賈不行¶
　　太始初禁鵝眼延繯餘錢皆通用復禁民鑄官錢¶
　　亦廢唯用古錢(以上俱宋志/)¶
　　天監間鑄五銖錢唯京師及三吳等州得用(梁書/)¶
<pb:KR2k0042_WYG_081-3a>¶
　　普通中又鑄公式女錢更鑄五銖鐵錢(梁書/)¶
　陳天嘉間鑄五銖錢(陳書/)¶
　　大建間鑄大貨六銖以一當五銖之十與五銖并¶
　　行尋廢仍行五銖(陳書/)¶
　隋開皇元年鑄新錢名曰五銖(每錢一千重/四斤四兩)¶
　　十年詔晉王廣聴於揚州立五鑪鑄錢¶
　　十八年晉王廣以江南人間錢少請於鄂州白紵¶
　　山有銅鑛處置十鑪鑄錢從之(以上俱隋書/)¶
<pb:KR2k0042_WYG_081-3b>¶
　唐武德四年廢五銖錢鑄開元通寳錢¶
　　儀鳳間瀕江民多私鑄錢為業詔巡江官督捕載¶
　　銅錫鑞過百觔者入官¶
　　武后時令錢非穿穴及鐵錫銅液皆得用之盗鑄¶
　　蠭起江淮尤甚¶
　　開元初遣御史蕭隠之括江淮惡錢¶
　　天寳中詔天下置九十九鑪鑄錢揚潤宣等州各¶
　　置十鑪每歲鑄錢三千三百緍¶
<pb:KR2k0042_WYG_081-4a>¶
　　寳應間詔准鹽鐵轉運使劉晏奏以江嶺諸州任¶
　　土所出積之江淮易銅鉛薪炭鑄錢輸京師及荆¶
　　揚二州¶
　　大厯間禁天下鑄銅器¶
　　建中初准户部侍郎韓洄奏請停止江淮鑄錢七¶
　　監¶
　　貞元中准張滂奏禁止天下銷鑄銅器(以上俱/唐書)¶
　宋太平興國初詔昇州置監鑄錢令轉運使採山川¶
<pb:KR2k0042_WYG_081-4b>¶
　　之銅給官鼓鑄¶
　　雍熈初令江南諸州官庫所貯雜錢每貫及四斤¶
　　半者送闕下不及者銷毁¶
　　端拱間詔申私鑄及銷錢之禁江北諸州錢新舊¶
　　大小兼行江南用大淳化錢¶
　　景徳間制錢有四監池州曰永豐(每千重五斤/以上俱宋史)¶
　　景祐初詔三司以江東等處歲輸緍錢合三十餘¶
　　萬易為金帛錢流民間(文獻通考/)¶
<pb:KR2k0042_WYG_081-5a>¶
　　慶厯間勅江南鑄大銅錢江池饒儀虢等州鑄小¶
　　鐵錢(文獻通考/)¶
　　熙寜初詔京西淮南諸路各置鑄錢監路以十萬¶
　　緡為額¶
　　元豐間詔徐州置寳豐下監歲鑄折二錢二十萬¶
　　緡轉移陜府元祐間罷¶
　　崇寜元年詔准吳居厚奏以江池饒建錢額不敷¶
　　議減銅増鉛錫歲増鑄錢十萬餘緡又令以歲鑄¶
<pb:KR2k0042_WYG_081-5b>¶
　　小平錢増料改鑄聖宋通寳當五大錢¶
　　三年罷小平錢復徐州寳豐監改鑄折二錢為折¶
　　十其舊新二錢期一歲勿用¶
　　又詔准右僕射趙挺之奏以當十錢不便命江南¶
　　東西兩浙并改折十錢為折五淮南重寳錢亦作¶
　　當五¶
　　五年以折五折十上供小平錢留本路錢監歲課¶
　　以八分鑄小平錢二分鑄當十錢尋江南兩浙淮¶
<pb:KR2k0042_WYG_081-6a>¶
　　南重寳錢作當三旋復當五當十詔京西聴用當¶
　　十錢置眞州鑄錢監以本路所換錢不依式者改¶
　　鑄當十錢又令江池饒建州諸監以當十之五分¶
　　鑄小平錢尋以當十錢滋弊日甚令官私見在者¶
　　并作當三¶
　　大觀間江南福建兩浙准鑄鐵錢又鑄夾錫錢尋¶
　　以擾民皆罷之¶
　　政和間詔准淮東諸路錢監改鑄夾錫政和錢又¶
<pb:KR2k0042_WYG_081-6b>¶
　　以夾錫錢不便令淮南夾錫錢期三月官私俱禁¶
　　不用仍罷鼓鑄(以上俱宋史/)¶
　　建炎間兵革州縣困敝鼓鑄皆廢(文獻通考/)¶
　　紹興初并廣寧監于䖍州并永豐監于饒州(宋史/)¶
　　乾道間銅錢禁用于淮而易以鐵錢淮民以困詔¶
　　銅錢并㑹子仍過江行使(文獻通考/)¶
　　又以和州有錢監舒州有古監詔司農丞許子中¶
　　徃淮西措置鑄折二鐵錢令兩浙通行¶
<pb:KR2k0042_WYG_081-7a>¶
　　淳熙間詔舒州歲増錢十萬貫以三十萬貫為額¶
　　尋以御史黄治奏詔除之又以舒州薪炭不便減¶
　　額五萬又減十萬又并舒州之宿城監入同安監¶
　　紹熙二年減同安監歲鑄十萬貫¶
　　嘉泰間罷舒蘄鼓鑄開禧間復之(以上俱宋史/)¶
　　嘉定七年復罷同安監鑄錢(續文獻通考/)¶
　元中綂十四年禁江南行用銅錢¶
　　十七年江淮等處頒行鈔法廢宋銅錢是年括江¶
<pb:KR2k0042_WYG_081-7b>¶
　　淮銅錢銅器¶
　　二十二年勅不拘銅錢聴民仍用(俱續文獻通考/)¶
　明洪武初置寳源局于應天府鑄大中通寶錢以四¶
　　百為一貫四十為一兩四文為一錢設官専管¶
　　又命各省置局頒洪武通寳錢有當十當五當三¶
　　當二當一五等重如其當之數行小錢重一錢令¶
　　照式鑄之¶
　　宣徳間詔南京工部鑄宣徳通寳錢¶
<pb:KR2k0042_WYG_081-8a>¶
　　　𢎞治間詔南京工部鑄𢎞治通寳錢¶
　　　嘉靖間詔南京鑄嘉靖通寳錢又詔准部議銅錫¶
　　　等料俱出南京工巧而物賤四六分派未鑄制錢¶
　　　均歸南京鼓鑄¶
　　　又於寳源局續鑄嘉靖制錢繼革鏃車以鑪盪代¶
　　　而私鑄日盛錢不流通尋罷之¶
　　　萬厯間詔南北直𨽻開局兩部照舊四六分鑄萬¶
　　　厯通寳錢又令南京工部分鑄萬厯通寳錢(以上/俱續)¶
<pb:KR2k0042_WYG_081-8b>¶
　　　(文獻通考/)¶
　國朝順治五年議准江寧設厰開鑄順治通寳錢(每文/重一)¶
　　　(錢二分/)¶
　　　八年議准各布政司止各開一局餘俱停止¶
　　　十年¶
詔令鑄造制錢務令精工背鑄一釐兩字户部添一户字¶
　　　各省添本省一字鑄不合式者㕘究(江寧江字/)¶
　　　十四年題准各省鑄局概行停止獨令寳泉局鼓¶
<pb:KR2k0042_WYG_081-9a>¶
　　　鑄¶
　　　十七年復設各省爐座歸併布政司承管錢背後¶
　　　添清漢文寧字各一(每文重一錢四分/)¶
　　　康熙元年鑄康熙通寳様錢頒發各省局依式鑄¶
　　　造順治錢仍舊行使尋停各省鑄錢止留寳泉局¶
　　　江寜局¶
　　　六年¶
詔復各省鼓鑄爐座添設蘇州鞏昌等處鑄局照式鑄字¶
<pb:KR2k0042_WYG_081-9b>¶
　　　(蘇州蘇字/)¶
　　　九年停江寜蘇州江西等省錢局¶
　　　二十三年議准鼓鑄制錢行文各省俱照式鼓鑄¶
　　　(每文足/重一錢)尋罷¶
　　　雍正四年¶
詔禁三品以下不得用黄銅器皿民間所有器皿悉行出¶
　賣當官給價着九卿確議具奏九卿遵¶
㫖議定嗣後京城三品以上官員准用黄銅器皿民間樂¶
<pb:KR2k0042_WYG_081-10a>¶
　　　器圓鏡戥子仍照原議外其餘文武各官軍民人¶
　　　等一應大小器皿俱不得仍用黃銅所有舊存黄¶
　　　銅器皿除箱櫃上事件外其餘不論輕重多寡悉¶
　　　行交官領價旂人交本旂佐領管收漢官民人交¶
　　　五城御史管收隨交隨收按依成色估足斤兩照¶
　　　部定每斤一錢一分九釐零給發寛以三年之限¶
　　　如有過限藏匿不交賣者以私藏禁物律治罪其¶
　　　有小鋪冷攤從前收買零星銅器三月内盡行交¶
<pb:KR2k0042_WYG_081-10b>¶
　　　官領價違者即照私藏禁物律治罪其打造銅器¶
　　　店舖如有仍將黄銅製造器皿者照銷毁制錢從¶
　　　律治罪其直省悉照京城例以三年為限交收¶
　　　五年十一月¶
詔令直省州縣民間交納銅器准其抵作正賦錢糧應如¶
　　　何舉行方為妥協着戸部詳議具奏戸部遵¶
㫖議定各省有未完舊欠錢糧准其以黃銅器皿抵交除¶
　　　四川廣西雲南貴州四省並無民欠西安民欠無¶
<pb:KR2k0042_WYG_081-11a>¶
　　　多其餘各省各該督撫酌量於該省民欠内以二¶
　　　十萬為率准令欠户交納銅器扣抵應完舊欠之¶
　　　數倘銀數扣抵完日該省尚有交納銅器該督撫¶
　　　再行具　題請¶
㫖此所交銅器熟銅照額定價值每斤以一錢一分九釐¶
　　　九毫零生銅價值比熟銅減二每斤以九分五釐¶
　　　九毫零各州縣官于紳民交納時按其生熟成色¶
　　　觔兩以所定價值算抵如有奸民銷毁制錢充作¶
<pb:KR2k0042_WYG_081-11b>¶
　　　廢銅片塊不成器皿物件者發覺之日照律治罪¶
　　　其收銅之州縣官不得絲毫扣減價值亦不得以¶
　　　重稱收兌令其&KR0220;折每季將所收銅器觔兩數目¶
　　　報明督撫解交公所該督撫於年終奏報其無民¶
　　　欠之省分及無民欠之州縣與無舊欠之糧户并¶
　　　奉天州縣人民有以銅器交官者俱按生熟成色¶
　　　給與價值將所收銅器存貯公所於年終奏報如¶
　　　各省地方官有見將己資收買黃銅器皿者着解¶
<pb:KR2k0042_WYG_081-12a>¶
　　　交公所該管官即按生熟銅觔給與價值倘地方¶
　　　官有不遵¶
諭㫖借捐買名色以賤價收買民間銅器者該督撫即指¶
　　　名¶
　　題參交部嚴加議處¶
　　　九年二月　題准各省收買銅器三年期滿已請¶
　　　寛限一年在案今經一年限滿苐恐民間尚有未¶
　　　交銅器若因限滿停其收買誠恐愚昧小民不敢¶
<pb:KR2k0042_WYG_081-12b>¶
　　　交賣仍藏匿在家致干法網或有不肖棍徒藉端¶
　　　訛詐亦未可定請將民間未交銅器准令照舊赴¶
　　　官收買按生熟銅色給價併令各直省督撫轉飭¶
　　　所屬通行曉諭凡有未交銅器飭令速行赴官交¶
　　　賣俟中外報收銅觔完日奏請停止(以上㑹典/)¶
　　　乾隆元年二月十九日户部尚書海望奏為請弛¶
　　　銅禁以資鼓鑄以便民生事切念錢文為民間日¶
　　　用所需宜加經理近年以來鼓鑄無缺價值昻貴¶
<pb:KR2k0042_WYG_081-13a>¶
　　建議者莫不多求禁銅之法而臣獨以弛禁為請¶
　　者誠以錢貴之害小累民之害大僅禁黃銅已為¶
　　深擾而弊竇多端槩禁黄白器皿滋擾尤深而於¶
　　錢法亦終無禆益也臣請詳悉敷陳伏祈¶
聖主採擇夫銅器散布民間相習甚久一旦禁使勿用¶
　　則其情有所不便而易生藏匿之心往往遷延而¶
　　不交交納而不盡緩之則互相觀望急之則百弊¶
　　叢生是以展限之奏請屢¶
<pb:KR2k0042_WYG_081-13b>¶
　聞收買之告竣無日胥吏借此需索刁民借此訛詐¶
　　得賄則賣官法不得賄則入人罪搜括難盡用法¶
　　不均其弊一也民隠既難¶
　上達有司未必皆賢民間交納銅器或有侵蝕扣尅¶
　　僅得半價者或有除去使費空手而歸者名為收¶
　　銅實為勒取其弊二也此等銅質本極粗雜加之¶
　　銹爛一經錢局鎔化折耗甚多工價不減收買之¶
　　時原費帑金即所得不償所失鼓鑄毫無所益其¶
<pb:KR2k0042_WYG_081-14a>¶
　　弊三也又况黄銅乃係紅銅白鉛配搭而成是以¶
　　百萬斤之黄銅器皿其中即有紅銅五六十萬斤¶
　　今禁用黃銅而不禁紅銅是較之未禁之先銅又¶
　　多費而適以昻其價值速其私毁是故未禁黄銅¶
　　之先白銅甚少既禁黄銅之後白銅甚多豈白銅¶
　　之所產果多皆奸匠銷毁制錢攙藥煑白以成器¶
　　皿博厚利耳其弊四也凡此四弊若不究其根源¶
　　以酌變通之計徒將一切銅器槩行禁止臣竊以¶
<pb:KR2k0042_WYG_081-14b>¶
　　為不可何則銅器之禁若止行京師則他處仍得¶
　　販賣於事無濟若通行直省則普天之下業此者¶
　　不下數萬户藉此以衣食者不下數十萬人今既¶
　　禁使勿造是伊等平日所造器皿務必令其交官¶
　　以備鼓鑄矣夫民間銅本原溢於官價加以工本¶
　　為數更多必若合算工本全數散給則小民雖不¶
　　至于&KR0220;本已有失業之苦而於¶
　國帑亦大有折損若祇照官價收買則銅本旣屬不¶
<pb:KR2k0042_WYG_081-15a>¶
　　　敷而工價又無所出此等小民皆屬借貸經營生¶
　　　計甚薄一旦失其所依欲改業則無門欲坐食則¶
　　　無本其何以堪夫鼓鑄錢文原為便民利用今因¶
　　　鼓鑄需用而頓使民間失業是欲便民而適以累¶
　　　民我¶
　皇上軫恤商民無㣲不至即一夫不獲尚厪¶
　宸衷豈忍使數十萬人之流離失所乎臣又考之史䇿¶
　　　而知禁銅乃前代權宜之計非可常行者也銅器¶
<pb:KR2k0042_WYG_081-15b>¶
　　　為民間必需之物故前代亦有因銅禁既嚴採買¶
　　　於官而鬻之於民者既而官煩民病仍聴民間造¶
　　　器而官為立價輾轉彌縫迄無善法其事已大可¶
　　　槩見矣我¶
　　國家錢貨流通¶
聖祖仁皇帝六十餘年未嘗下一禁銅之令而銅未嘗不¶
　　　足於用故曰禁銅足以擾民而於錢法究無禆益¶
　　　也又聞古語云銅貴錢重則有私行銷毁之弊銅¶
<pb:KR2k0042_WYG_081-16a>¶
　　　賤錢輕則滋私鑄射利之端是以錢文輕重必須¶
　　　隨銅價之低昻而増減庶可杜私燬私鑄之弊上¶
　　　年¶
世宗憲皇帝¶
　特飭九卿議令酌減分數其錢一文重一錢二分每年¶
　　　合節省銅斤四五十萬斤緣事在初行自未能立¶
　　　竿見影然所以調劑夫銅貴錢重者成效自有可¶
　　　觀固已不必屑屑於禁銅之末務矣臣愚請照康¶
<pb:KR2k0042_WYG_081-16b>¶
　　　熙年間舊例將收禁銅之令悉行停止民間買賣¶
　　　悉從其便祗于雲南蘇州辦銅之處立官分職統¶
　　　計部用銅斤若干數目盡行採取如有餘銅任民¶
　　　販賣則鼓鑄自得充裕而小民亦不致失業似於¶
　　國計民生均屬有益伏乞¶
　皇上睿鑒施行¶
　　　王大臣謹奏户部尚書海望請弛銅禁并將禁銅¶
　　　之弊詳悉敷陳一事請交九卿定議奉¶
<pb:KR2k0042_WYG_081-17a>¶
㫖知道了¶
　　四月十九日九卿議覆將收買黃銅器皿及禁用¶
　　黄銅之處悉行停止嗣後民間買賣悉聴其便奉¶
㫖依議¶
　　　採銅條例¶
　　康熙十四年議准各省産銅及白黒鉛處所有民¶
　　具呈願採該督撫選委能員監管採取若地方官¶
　　不准願採之民赴部控告查果採得鉛銅者將不¶
<pb:KR2k0042_WYG_081-17b>¶
　　准採銅之官革職¶
　　十八年覆准各省採銅鉛處令道員總理府佐分¶
　　管州縣官專司任民採取八分聴民發賣二分納¶
　　官造冊季報近墳墓處不許採取事有未便該督¶
　　撫題明停止道㕔官如得税銅鉛每十萬觔紀録¶
　　一次四十萬斤加一級州縣官得税每五萬觔紀¶
　　録一次二十萬觔加一級所得多者照數議叙上¶
　　司誅求逼勒者從重議處其採取銅鉛先聴地主¶
<pb:KR2k0042_WYG_081-18a>¶
　　報名採取如地主無力聴本州縣人報採許雇隣¶
　　近州縣匠役如有越境採取並衙役擾民照光棍¶
　　例治罪¶
　　五十四年議准江蘇安慶湖南湖北江西浙江福¶
　　建廣東八省額辦銅觔遴選能員出洋採辦定限¶
　　于四月完半十月全完倘逾限不完照例議處¶
　　雍正八年覆准江蘇安徽浙江江西福建等省各¶
　　遴委道府大員承辦每年上下兩運銅觔上運銅¶
<pb:KR2k0042_WYG_081-18b>¶
　　觔寛至次年八月起解下運銅觔寛至次年十二¶
　　月起解准令滇洋並採滇銅定價每担不得過十¶
　　四兩五錢洋銅每担十三兩赴滇者委員至雲南¶
　　所屬產銅地方價買出洋者招商給批至日本國¶
　　採取¶
　　　鼓鑄規則¶
　　江寧蘇州兩局奉部頒錢様鑄雍正通寳錢每文¶
　　重一錢四分一串重八觔十二兩用生熟銅各半¶
<pb:KR2k0042_WYG_081-19a>¶
　　匀搭每銅百觔去耗銅九觔鑄制錢十串四百文¶
　　給工料錢一串五百一十五文得錢八串八百八¶
　　十五文加扣補串䋲一十五文共得八串九百文¶
　　計銅本銀熟銅每觔一錢一分九釐九毫三絲生¶
　　銅每觔九分五釐九毫對搭生熟銅每百觔該銅¶
　　本銀一十兩七錢四分一釐五毫制錢八串九百¶
　　文值銀八兩九錢計不敷銅本銀一兩八錢四分¶
　　一釐五毫准令開銷正帑　題准部覆按卯鼓鑄¶
<pb:KR2k0042_WYG_081-19b>¶
　　其錢繳送藩庫每串作銀一兩搭放兵餉¶
　　蘇州設寳蘇局於府城内以蘇松糧道總理蘇州¶
　　府通判協理雍正八年七月十二日開局鼓鑄¶
　　設爐十二座一月兩卯每卯爐一座用對搭生熟¶
　　銅二千四百觔十二爐共用對搭生熟銅二萬八¶
　　千八百觔工料錢四百三十六串三百二十文加¶
　　串繩錢四串三百二十文計銅本銀三千一百八¶
　　兩五錢八分五釐實得制錢二千五百六十三串¶
<pb:KR2k0042_WYG_081-20a>¶
　　二百文每串值銀一兩作銀二千五百六十三兩¶
　　二錢仍不敷銅本銀五百四十五兩三錢八分五¶
　　釐自十七卯起又増爐四座共設爐十六座　凡¶
　　在局官員書役薪水工食心紅紙張一年需銀三¶
　　百六十七兩二錢局内應用天平戥子等器共需¶
　　銀一十三兩三錢三分又續増收拾銼刀鐵木等¶
　　匠每爐一卯増銀一兩五錢又每銅百觔加礶子¶
　　價銀一兩二錢均于司庫存貯公項下動給彚報¶
<pb:KR2k0042_WYG_081-20b>¶
　　核銷¶
　　安徽設寳安局於江寜城内以鹽驛道總理池州¶
　　府同知協理雍正十年三月十九日開局鼓鑄¶
　　設爐四座一月兩卯每卯爐一座用對搭生熟銅¶
　　二千四百觔四爐共用對搭生熟銅九千六百觔¶
　　給工料錢一百四十五串四百四十文加串繩錢¶
　　五百四十文計銅本銀一千三十五兩九錢八分¶
　　四釐實得制錢八百五十四串四百文每串作銀¶
<pb:KR2k0042_WYG_081-21a>¶
　　一兩值銀八百五十四兩二錢仍不敷銅本銀一¶
　　百八十一兩五錢八分四釐　凡在局官員書役¶
　　薪水工食心紅紙張一年需用三百一十六兩八¶
　　錢局内應用天平戥子等器需銀一十兩七錢均¶
　　于司庫存公項下動給彚報核銷¶
　¶
　¶
　¶
<pb:KR2k0042_WYG_081-21b>¶
　¶
　¶
　¶
　¶
　¶
　¶
　¶
　江南通志卷八十二¶
