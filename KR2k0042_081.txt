# -*- mode: mandoku-view; -*-
#+TITLE: 江南通志
#+DATE: 2015-08-24 22:41:08.324587
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷八十一
<pb:KR2k0042_WYG_081-1a>¶
欽定四庫全書¶
　江南通志卷八十一¶
　　食貨志¶
　　　鹽法¶
　周天官鹽人掌鹽之政令以供百事之鹽(周/禮)此後世¶
　　鹽官之始(舊鹺志/)¶
　　海王之國謹正鹽筴(管/子)海之鹽蜃祁望守之(晏子/春秋)¶
　　此後世場官之始(舊鹺志/)¶
<pb:KR2k0042_WYG_081-1b>¶
　秦少府掌山海地澤之税以給供養(漢書百官表/)¶
　漢吳王濞煑海水為鹽國用富饒(史記列傳/)¶
　　史起蟄曰吳王濞立國廣陵煑海水為鹽鹽所入¶
　　輒以善價與民此兩淮鹽利之始(嘉靖鹽法志/)¶
　　吳王濞開邗溝自揚州茱萸灣通海陵倉及如臯¶
　　蟠溪此運鹽河之始(維揚志/)¶
　　彭城以東東海吳廣陵有海鹽之饒(史記貨殖傳/)¶
　　元封元年置均輸鹽鐵官(漢書食貨志/)¶
<pb:KR2k0042_WYG_081-2a>¶
　　地節四年詔減天下鹽賈漢(書紀/)¶
　　初元元年詔江海陂湖園池屬少府者以假貧民¶
　　勿租賦(玉海/)¶
　東漢明帝時官自鬻鹽(文獻通考/)¶
　　章和元年廣陵太守奏罷鹽官以利百姓(後漢書/馬祾傳)¶
　三國魏於廣陵　司鹽(中十塲總志/)¶
　吳有户曹尚書總四方委輸計算之任(鹽政志/)¶
　晉江左初省課第曹置庫曹後復分曹置外左庫内¶
<pb:KR2k0042_WYG_081-2b>¶
　　左庫(晉書職官志/)¶
　南北朝陳天嘉二年立煮海鹽賦(陳書紀/)¶
　唐天下有鹽之國一百五江南十二(地理通釋/)¶
　　開元二年江南少尹李傑充水陸轉運使轉運使¶
　　之名自此始也十八年拜宣州刺史裴耀卿為江¶
　　淮轉運使以鄭州刺史崔希逸河南少尹蕭旻為¶
　　之副轉運之有副使自此始也(職官分紀/)¶
　　貞元四年淮西節度使陳少游奏加民賦自此江¶
<pb:KR2k0042_WYG_081-3a>¶
　　淮鹽每斗亦増二百為錢三百一十其後復増六¶
　　十江淮豪賈射利或時倍之(唐書食貨志/)¶
　　順宗即位有司重奏鹽法以杜佑判鹽鐵轉運使¶
　　理於揚州元和二年三月以李㢲代之(舊唐書/)¶
　　永貞時始減江淮鹽價每斗為錢二百五十其後¶
　　鹽鐵使李錡奏江淮鹽斗減錢十以便民未幾復¶
　　舊(唐書食貨志/)¶
　　永貞元年度支使奏江淮鹽每斗減錢一百二十¶
<pb:KR2k0042_WYG_081-3b>¶
　　𣙜二百五十(冊府元龜/)¶
　　開成二年三月鹽鐵使奏得蘇州刺史盧商狀分¶
　　鹽場三所𨽻屬本州元糶鹽七萬石加至十三萬¶
　　石倍收税額直送價錢(冊府元龜/)¶
　南唐昇元元年置海陵鹽監(古今鹺畧/)¶
　宋建隆二年詔寛鹽麯禁(五代㑹要/)¶
　　豐利監通州故有鹽塲七置監以掌之太平興國¶
　　中移治於通州西南唐劉式歸宋以大理寺丞贊¶
<pb:KR2k0042_WYG_081-4a>¶
　　善大夫監豐監(通州志/)¶
　　雍熈二年入中芻粟於沿邉以劵至京師江淮給¶
　　鹽謂之交引(九朝編年/)¶
　　陳傅良曰國初鹽筴只聴州縣給賣歲以所入課¶
　　利申省而轉運使操其贏以佐一路之費初未有¶
　　客鈔也雍熈二年三月令河東北商人如要折博¶
　　茶鹽令所在納銀至京請令交引此邉郡入納算¶
　　緡之始(止齋集/)¶
<pb:KR2k0042_WYG_081-4b>¶
　　端拱二年九月始令商人輸芻粟塞下執交劵至¶
　　江淮給以茶鹽謂之折中(太平治/績統類)此召商中納之¶
　　始(大學衍義補/)¶
　　淳化間張綸除江淮制置發運副使時鹽課大虧¶
　　乃奏除通泰楚三州鹽户夙負官助其器用鹽入¶
　　優與之直由是歲増課數十萬(宋史張綸傳/)¶
　　至道二年發運使楊允恭言淮南十八州其九禁¶
　　鹽餘不禁商人由海上販鹽官倍數而取之至禁¶
<pb:KR2k0042_WYG_081-5a>¶
　　鹽地則上下其價今請悉禁遣吏主之是歲收利¶
　　巨萬(玉海/)¶
　　前雷有終為江浙荆湖茶鹽制置使奏王子輿為¶
　　判官轉江淮兩浙制置茶鹽真宗即位命為鹽鐵¶
　　判官仍領制置増歲課五十餘萬貫(宋史王/子輿傳)¶
　　宋初鹽鈔未行真宗時於建安軍置鹽倉乃令真¶
　　州發運適李沆為發運使運米轉入其倉空船回¶
　　皆載鹽散入江浙諸路各得鹽資船運而民力寛¶
<pb:KR2k0042_WYG_081-5b>¶
　　(文獻通考/)¶
　　明道二年㕘知政事王隨建言願權聴通商三五¶
　　年使商人入錢京師又置折博務於揚州使輸錢¶
　　及粟帛計直予鹽鹽一石約售錢二千則一千五¶
　　百萬石可得緡錢三千萬以資國用(宋史食/貨志)　(附/)¶
　　王隨疏畧(臣隨伏思淮南鹽初甚善自通泰楚運/至真州自真州運至江浙荆湖綱吏舟)¶
　　(卒侵盗販鬻雜以砂土殆不可食吏卒坐鞭笞徒/配而莫能止兼運河淺涸漕輓不行逺州村民頓)¶
　　(乏鹽食而淮南所積一千五百萬石無屋以貯則/露積苫覆歲以損耗亭户輸鹽應得本錢或無以)¶
<pb:KR2k0042_WYG_081-6a>¶
　　(給貧困為盜願權聴通商三五年使商人入錢京/師置折博務於揚州使輸錢及粟帛計直予鹽鹽)¶
　　(一石售錢二千則一千五百萬石可得緡錢三千/萬以資國用一利也江湖逺近皆食白鹽二利也)¶
　　(歲罷漕運糜費風水覆溺三利也昔漕鹽舟可移/以漕米四利也商人入錢可取以償亭户五利也)¶
　　(贍國濟民/無出於此)¶
　　范仲淹安撫江淮亦以疏通鹽利為言詔三司使¶
　　江淮制置使同議謂聴商恐私販肆行請敕制置¶
　　司益漕船運至諸路使皆有二三年之蓄後天禧¶
　　元年制聴商人入錢粟京師及淮浙江南荆湖州¶
<pb:KR2k0042_WYG_081-6b>¶
　　軍易鹽在通楚泰海真揚漣水髙郵貿易者毋得¶
　　出城餘州聴詣縣鎮毋至鄉村其入錢京師者増¶
　　鹽予之并敕轉運司經畫本錢以償亭户詔皆施¶
　　行(宋史食/貨志)　(附/)范仲淹議弛鹽禁疏畧(鹽税之入/但分減商)¶
　　(賈之利耳行於商賈未甚有害也國用未減歲入/不可闕旣不取之於山澤及商賈須取之於農與)¶
　　(其害農孰若取之於商賈為今計莫若先省國用/國用有餘當先寛賦役然後及商賈弛禁非所先)¶
　　(也/)¶
　　康定元年詔三司議通淮南鹽給京東等八州於¶
<pb:KR2k0042_WYG_081-7a>¶
　　是兗鄆宿亳皆食淮南鹽矣(宋史食貨志/)¶
　　慶厯初制直司請量増江淮兩浙荆湖六路糶鹽¶
　　錢下三司議三司奏荆湖已嘗増錢餘四路三十¶
　　八州軍請斤増二錢或四錢(宋史食貨志/)¶
　　崇寧元年蔡京議更鹽法乃言東南鹽本或闕滯¶
　　於客販請増給度牒及給封樁坊塲錢通三十萬¶
　　緡(宋史食貨志/)¶
　　紹興二年九月詔淮浙鹽令商人每袋貼輸通貨¶
<pb:KR2k0042_WYG_081-7b>¶
　　錢三千(宋史食貨志/)¶
　　三年減淮浙蠶鹽錢(宋史髙宗紀/)¶
　　四年正月増淮浙路鹽鈔貼納錢(宋史髙宗紀/)¶
　　九月減淮浙路鹽鈔所増貼納錢(宋史髙宗紀/)¶
　元太宗庚寅年始行鹽法每鹽一引重四百斤其價¶
　　銀一十兩世祖中統二年減銀為七兩至元十三¶
　　年江南之鹽所入尤廣每引改為中統鈔九貫二¶
　　十六年増為五十貫元貞丙申每引又増為六十¶
<pb:KR2k0042_WYG_081-8a>¶
　　五貫至大己酉至延祐乙卯七年之間累増為一¶
　　百五十貫(元史食貨志/)¶
　　元貞元年閏四月罷各處鹽使司鹽塲改設司令¶
　　司丞(元史成宗紀/)¶
　　二年七月詔茶鹽轉運司仍舊以三年為代(元史/成宗)¶
　　(紀/)¶
　　九月增鹽價鈔罷民間鹽鐵爐竈(元史成宗紀/)¶
　　大徳四年中書省奏准改立倉設綱儹運撥袋支¶
<pb:KR2k0042_WYG_081-8b>¶
　　發以革前弊本司行鹽之地江浙江西河南湖廣¶
　　所轄路分上江下流鹽法通行(元史食貨志/)¶
　　五年以兩淮鹽法澀滯命轉運司官兩員分司上¶
　　江以整治之(續文獻通考/)¶
　　十一年七月江浙湖廣江西河南兩淮屬郡饑於¶
　　茶鹽課鈔内折粟遣官賑之(元史成宗紀/)¶
　　十一月中書省臣言前為江南大水以茶鹽課折¶
　　收米賑饑民今商人輸米中鹽以致米價騰湧百¶
<pb:KR2k0042_WYG_081-9a>¶
　　姓雖獲小利終為無益臣等議茶鹽之課尚如舊¶
　　從之(元史成宗紀/)¶
　　天厯二年夏四月行省復請令商賈入粟中鹽計¶
　　一歲總辦之數約鹽總二百五十六萬四千餘引¶
　　鹽課鈔總七百六十六萬一千餘錠(續文獻通考/)¶
　　兩淮運司歲辦鹽課六十五萬七十五引自二月¶
　　煎至十月足備每月該煎鹽七萬二千二百三十¶
　　引(元典章/)¶
<pb:KR2k0042_WYG_081-9b>¶
　明洪武元年定兩淮歲辦鹽數每引重四百斤官給¶
　　工本米一石後改行小引每引重一百斤(明㑹典/)¶
　　二十八年令兩淮兩浙鹽運司煎鹽工本照各塲¶
　　額辦鹽數關鈔遣監生管運給散(明㑹典/)¶
　　兩淮轉運使司洪武間歲辦鹽三十五萬二千五¶
　　百七十六引一百斤零(續文獻通考/)¶
　　永樂間議准淮鹽每引納米二斗五升或小米四¶
　　斗遇米貴小米亦止二斗五升(明㑹典/)¶
<pb:KR2k0042_WYG_081-10a>¶
　　宣德四年令兩淮兩浙貧難竈丁除原額鹽課照¶
　　舊收納其有餘鹽者不許私賣但收貯本塲運司¶
　　造冊發附近州縣每一小引官給米麥二斗(續文/獻通)¶
　　(考/)¶
　　五年令兩淮兩浙長蘆運司每歲額辦鹽課以十¶
　　分為率八分給與守支客商二分另為收積在官¶
　　候邉方急缺糧儲召中以所積見鹽人到即支謂¶
　　之存積其八分年終挨次給守支客商謂之常股¶
<pb:KR2k0042_WYG_081-10b>¶
　　凡中常股價輕存積價重(續文獻通考/)¶
　　正統二年令兩淮官鹽聴各商於貴州地方貨賣¶
　　鹽引於鎮逺府告銷(明會典/)¶
　　三年令各邉商中納鹽糧淮浙兼中如以十分為¶
　　率淮鹽八分浙鹽二分或淮鹽七分浙鹽三分淮¶
　　鹽止米麥二色浙鹽雜糧皆准(明㑹典/)¶
　　七年令兩淮運司所屬鹽塲以路途便利者為上¶
　　場窵逺者為下塲凡支鹽之時上塲派盡方以下¶
<pb:KR2k0042_WYG_081-11a>¶
　　塲湊數補派以便鹽商(明㑹典/)¶
　　十三年令兩淮運司於各塲利便處買立倉囤每¶
　　年以揚州蘇州嘉興三府所屬附近州縣及淮安¶
　　倉并兑軍餘米内量撥收貯凡竈户若有餘鹽送¶
　　赴該塲每二百斤為一引給與米一石年終具奏¶
　　造冊申報其鹽召商於開平遼東甘肅等處開中¶
　　不拘資次給與(明㑹典/)¶
　　十四年令增兩淮兩浙存積鹽為四分召商供給¶
<pb:KR2k0042_WYG_081-11b>¶
　　邉儲(明㑹典/)¶
　　景泰元年令増兩淮兩浙存積鹽為六分又令竈¶
　　丁餘鹽每引給米淮鹽六斗浙鹽四斗(明會典/)¶
　　三年令兩淮運司各塲竈户有將該徵糧草不分¶
　　起運存留願折納餘鹽者每正糧米麥豆五斗草¶
　　五束各折徵鹽一小引(續文獻通考/)¶
　　天順元年詔淮浙長蘆等鹽運司景泰七年十二¶
　　月以前拖欠未完鹽課悉與蠲免(舊鹺志/)¶
<pb:KR2k0042_WYG_081-12a>¶
　　成化七年令減兩淮存積鹽仍為四分常股六分¶
　　(明會典/)¶
　　九年令兩淮運司凡盤獲一應私鹽并没官掣割¶
　　等項商鹽俱運至儀徵批驗所并本所掣割餘鹽¶
　　通至二萬引以上開報差官變賣給邉(續文獻/通考)¶
　　十九年巡撫鳳陽等處副都御史奏兩淮歲辦額¶
　　鹽俱以六分為常股以次關支四分為存積以備¶
　　急用鹽商到塲量其塲分上下三七分派支近豪¶
<pb:KR2k0042_WYG_081-12b>¶
　　商巨賈輒占上塲宜加禁治從之(明實録/)¶
　　𢎞治元年七月命侍郎李嗣彭韶分理淮浙鹽法¶
　　(大政紀/)¶
　　二年令兩淮各塲鹽囤地方皆以東西南北為界¶
　　如南北為門為路則東堆存積西堆常股定立石¶
　　碑每囤止一千引如總催名下有一千五百引一¶
　　千為大囤五百為小囤先儘存積足數然後收常¶
　　股一年鹽課皆完方徵收下年者委官盤鹽務逐¶
<pb:KR2k0042_WYG_081-13a>¶
　　引秤盤不許丈量堆垜查算(明㑹典/)¶
　　二年十二月定鹽運司嵗冊奏繳期限河東三月¶
　　終淮浙四月終餘俱六月終(大政紀/)¶
　　五年令兩淮等鹽運司鹽引俱於運司招商開中¶
　　納銀彚解户部太倉以備邉儲(圖書編/)¶
　　十四年二月開大同淮鹽百萬引宣府浙鹽五十¶
　　萬引(大政紀/)¶
　　十六年商人周洪等奏乞納銀於户部報中兩淮¶
<pb:KR2k0042_WYG_081-13b>¶
　　運司風雨消折鹽課隨場買補(明實録/)¶
　　十七年令兩淮巡鹽御史清理各場竈丁鹽課有¶
　　丁少辦納不敷者許多餘鹽課灑派丁多去處帶¶
　　辦待後貧難場分竈丁復舊各照原額辦納(明㑹/典)¶
　　又議准淮鹽累年開中過額致累商人以後止開¶
　　實在之數免至額外透派目下續到應透派者聴¶
　　巡鹽御史徑行運司挨取未開常股空額免其添¶
　　價(明㑹典/)¶
<pb:KR2k0042_WYG_081-14a>¶
　　正德七年題准兩淮水鄉竈丁每歲該辦鹽九千¶
　　一百四十九引每引納工本銀三錢五分解送運¶
　　司給散煎辦竈丁今辦納不前每引減舊額徵銀¶
　　二錢年終運司徵完解部(明㑹典/)¶
　　又令寧夏開中兩淮運司本年分鹽課每引定價¶
　　二錢五分不拘糧草取勘時估貴賤道路逺近定¶
　　立斗頭斤重撥納本色不願納本色者兩淮鹽課¶
　　每引納銀四錢五分河東每引三錢聴從各官召¶
<pb:KR2k0042_WYG_081-14b>¶
　　商糴買抵數(明會典/)¶
　　嘉靖元年令查勘兩淮商人原中殘鹽不應革没¶
　　　每引原納銀三錢加添一錢(續文獻通考/)¶
　　二年巡按御史秦越條陳查撥引鹽以平市價欲¶
　　將淮北四場内商人所領莞瀆臨洪二場鹽七萬¶
　　八千六百八十餘引改赴儀徵批驗所與淮南引¶
　　鹽一體掣賣以濟淮南里多鹽少之處(明實録/)¶
　　六年議准以後開中兩淮鹽課價銀每引以六錢¶
<pb:KR2k0042_WYG_081-15a>¶
　　為例不許任意増添(續文獻通考/)¶
　　又議准兩淮運司餘鹽每二百斤淮南定價八錢¶
　　淮北六錢(續文獻通考/)¶
　　七年奏准南京户部遇運司齎領鹽引額辦之外¶
　　増刷引目兩倍共一百四十四萬道每五十道為¶
　　一封移咨都察院轉行巡鹽御史用印鈐葢發運¶
　　司收領自嘉靖七年為始照商人各邉報中引目¶
　　以額鹽總數為則如原在邉中正鹽一千引許報¶
<pb:KR2k0042_WYG_081-15b>¶
　　中餘鹽二千引照年分場分配搭淮南每引定銀¶
　　一兩二錢淮北一兩内各除資本銀二錢五分淮¶
　　南納九錢五分淮北納七錢五分俱赴運司上納¶
　　照數給與引目令其自行買補免其納賑(明㑹典/)¶
　　八年議准令後各邉開中淮浙等引鹽俱要查照¶
　　舊例召商上納本色糧料草束不許折納銀兩其¶
　　商人自出財力開墾邉地上納引鹽者聴(世法録/)¶
　　又議准自嘉靖七年為始各邉中正鹽一引到於¶
<pb:KR2k0042_WYG_081-16a>¶
　　運司令添中餘鹽二引先納引紙價銀六釐行南¶
　　京户部添刷引目二道給與商人正鹽照舊派場¶
　　納賑關支添中二引聼各商自行買補過所如法¶
　　秤掣每引除包索二十斤其餘每二百斤淮南納¶
　　銀八錢淮北納銀六錢支掣之後赴司納價解送¶
　　太倉庫候各邉支用添刷過引目年終通查搭配¶
　　過邉商報中若千支賣繳到者照正額引目截角¶
　　解部未支者運司貯庫造冊送部查考候次年照¶
<pb:KR2k0042_WYG_081-16b>¶
　　數補刷每年湊足一百四十四萬道以備開中(明/會)¶
　　(典/)¶
　　九年議准停止添刷引目每鹽一引五百五十斤¶
　　過所内除正鹽二百八十五斤其餘鹽二百六十¶
　　五斤每二百斤淮南納銀八錢淮北六錢就令本¶
　　商納完給小票執照發賣該納價銀量其發賣日¶
　　月限以程期赴運司上納(明㑹典/)¶
　　十五年題准兩淮鹽斤每包五百五十斤内二百¶
<pb:KR2k0042_WYG_081-17a>¶
　　八十五斤連包索為正引原定六錢近減作五錢¶
　　二百六十五斤為餘鹽淮南原定八錢今減作六¶
　　錢五分淮北原定六錢今減作五錢正鹽上納本¶
　　色糧草餘鹽不必開邊照舊運司納銀解部轉發¶
　　各邊糴買各兵糧草(明㑹典/)¶
　　二十年部議兩淮鹽額六十九萬六千三百引原¶
　　無餘鹽之法請自二十年始悉遵舊法勿派餘鹽¶
　　從之(續文獻通考/)¶
<pb:KR2k0042_WYG_081-17b>¶
　　二十一年題准太倉銀積少支多各運司餘鹽照¶
　　舊納銀解部以濟邉儲其兩淮價銀自本年為始¶
　　量為輕減每二百斤淮南定價五錢五分淮北四¶
　　錢(續文獻通考/)¶
　　二十五年命淮鹽額行地方各巡撫御史督責所¶
　　司查銷退引以杜商弊(明實録/)¶
　　二十七年題准自二十八年為始開中引鹽無論¶
　　常股存積不分淮浙山東長蘆俱照原定價則止¶
<pb:KR2k0042_WYG_081-18a>¶
　　令上納本色糧草仍須申嚴法令不許勢豪占中¶
　　經紀包攬并禁革額外勸借官攢常例使商人獲¶
　　利樂從(續文獻通考/)¶
　　二十八年議准兩淮餘鹽自二十九年為始每鹽¶
　　二百六十五斤淮南徵銀七錢淮北徵銀五錢一¶
　　釐(續文獻/通考)　(附/)霍韜淮鹽利弊疏(竊謂立法須公/而溥行法須嚴)¶
　　(而宻然又有善適通變之權乃可久而無弊唐劉/晏只用淮鹽遂濟國用臣今姑議淮鹽利弊即天)¶
　　(下可推也國初以兩淮鹵地授民煎鹽歲收課鹽/有差亦猶授民以田而收其賦也惟鹽課條例云)¶
<pb:KR2k0042_WYG_081-18b>¶
　　(凡各竈丁除正額鹽外将煎到餘鹽夹帶出場及/私鹽貨賣者絞然則耕民納賦租外将餘粟貨賣)¶
　　(者絞可乎此法良有深意而後人失之矣淮鹽原/額歲辦三十五萬引有奇後改辦小引七十萬有)¶
　　(奇然兩淮鹽課除正額外猶産餘鹽三百萬引有/奇今正額已不得多取餘鹽復不得私賣即三百)¶
　　(萬餘鹽安所消遣乎兩淮行鹽地方南盡湖廣西/抵河南東盡東海地方數千里人民億萬家所仰)¶
　　(食鹽只七十萬引饔飱安所取足乎是無怪乎私/鹽横溢而鹽價湧貴也國初竈丁辦鹽每引四百)¶
　　(斤給工本鈔二貫五百文葢洪武年間鈔一貫值/錢千文故竈丁得實利而冒禁賣私鹽可絞死也)¶
　　(今鈔一貫不易粟二斗禁絶竈丁勿賣私鹽是逼/之饑以死也此後來法行之弊非初年之失也正)¶
　　(統二年令曰貧難竈丁除正額鹽照舊收納其餘/鹽收貯本場每二百斤官給米一石若是而仍賣)¶
<pb:KR2k0042_WYG_081-19a>¶
　　(私鹽即絞死可也但當時令雖出而米實無措故/官司徒挾此令以征取餘鹽實不能必行此令以)¶
　　(給民米麥且貧弱竈丁朝有餘鹽夕望米麥米麥/不得則先従富室稱貸然後加倍償鹽者有矣貧)¶
　　(民賣私鹽人即捕獲富室賣私鹽官亦容隠故貧/竈餘鹽必積富室乃得私賣富室豪民挾海負險)¶
　　(多招貧民廣占鹵地煎鹽私賣富敵王侯蓋法愈/嚴則利愈大頑民見利而不見法於是荒棄農畝)¶
　　(専販私鹽挾兵負弩官司不敢訶問近年恃衆往/往為刼此隙不弭必貽大患不止阻壊鹽法而已)¶
　　(然既不能講求古法以處置餘鹽復不能變通鈔/法以補給工本則貧民何所仰頼而不為變故鹽)¶
　　(禁愈嚴盜賊愈多此之由也此鹽場竈户之利弊/也洪武年間召商中鹽每引納銀八分官之徴至)¶
　　(薄商之獲至厚鹽價平賤民亦受賜永樂年間每/鹽一引輸邊粟二斗五升商税雖加邉糧仰足民)¶
<pb:KR2k0042_WYG_081-19b>¶
　　(亦受賜自永樂以後歲定七十二萬引復定七分/常股三分存積夫曰常股者猶常行也商人先納)¶
　　(邉糧乃給引目守場候支常年鹽也有守候數十/年老死而不得支者今兄弟妻子代支之令可考)¶
　　(也曰存積者積鹽存塲遇邉糧急缺乃倍價開中/越次放支之鹽也此居貨罔利非王法正體成化)¶
　　(以後准納折色每鹽一引准納銀三錢五分或四/錢二分又令云客商若無見鹽許本塲買補夫曰)¶
　　(本塲買補即開餘鹽私賣之禁矣故奸商借官引/以影私鹽然商人竈户兩得贏利州縣民士亦食)¶
　　(賤鹽惟私鹽愈行則官鹽愈壅而法遂大壊今兩/浙鹽課許納折色之令可考也𢎞治正德年間或)¶
　　(權姦奏討或勲戚恩賜皆給引目自買餘鹽故法/雖大壊而鹽亦平賤復有各年開中未盡鹽名曰)¶
　　(零鹽秤掣餘鹽堆積在所名曰所鹽皆權要報中/借影私鹽以壅正額故正德以前鹽價雖平而正)¶
<pb:KR2k0042_WYG_081-20a>¶
　　(課日損自御史秦越奏革所鹽秤掣餘鹽每二百/斤作一小引税銀一兩則取之過重自御史戴金)¶
　　(奏減鹽價每鹽一引納銀八錢庻幾適中今之議/者復論鹽包過大皆不知本末之見也夫正鹽湧)¶
　　(貴則私鹽盛行私鹽愈行則正鹽愈滯亦其所也/此商人中納之利弊也今欲復洪武之法不可得)¶
　　(矣欲區區修補則又無策臣常竊曰治鹽利猶治/河患也治鹽利不究弊源惟末流之防猶治河患)¶
　　(不從雍冀孟津懐衛引為陂堰鑿為溝渠以廣其/利分其勢乃從徐沛下流浚其淤土厚其堤防則)¶
　　(愈浚愈淤愈築愈潰亦勢也故今欲興淮鹽之利/須令淮安漕運及三邉提督都御史講求其法而)¶
　　(責以底績務令鹽課邉儲互相闗通均為休戚兩/都御史共秉一心如左右手然後足以集事而底)¶
　　(績至于選人得失委托專暫成效虚實尤宜責之/吏部期之數年鹽利不興邉儲不實邉民不多邉)¶
<pb:KR2k0042_WYG_081-20b>¶
　　(地不闢則兩都御史及銓部諸臣誅罰連坐然後/任人者不茍任於人者不敢怠玩而政有實效此)¶
　　(兩淮利弊也舉兩/淮則天下可知也)¶
　　三十年三月議准兩淮運司除將原額正鹽七十¶
　　萬五千一百八十引及餘鹽并行開邉報中外自¶
　　嘉靖三十年為始每包内加二百斤令商人照數¶
　　自行買補與同新舊開邉正餘鹽數俱作一包赴¶
　　儀淮二所過掣淮南淮北悉納銀解部(明㑹典/)¶
　　三十七年議准工本鹽每引淮南七錢減銀二錢¶
<pb:KR2k0042_WYG_081-21a>¶
　　淮北五錢一釐減銀一錢五分免其官買鹽觔令¶
　　商自向各場小竈買鹽赴掣其扣買收買工本割¶
　　没銀照舊解部仍要每單淮南六萬六千引外加¶
　　三萬四千引為一單淮北三萬四千引外加一萬¶
　　六千引為一單每年淮南四單淮北二單務期一¶
　　年掣盡(明㑹典/)¶
　　四十五年御史奏復兩淮鹽課舊額先是兩淮額¶
　　課每歲七十萬五千一百八十引徵銀六十萬兩¶
<pb:KR2k0042_WYG_081-21b>¶
　　鄢懋卿以溢額為功加至百萬至是奏仍舊額從¶
　　之(續文獻通考/)¶
　　隆慶元年三月御史蘇朝宗條奏言鹽課自都御¶
　　史王紳建議扣留餘鹽八萬二千兩每引官給竈¶
　　户銀二錢收買餘鹽謂之工本後以引鹽積滯旋¶
　　議停罷而銀兩亦無見貯議於正鹽外每引附帶¶
　　餘鹽二十觔淮南八單淮北四單共徵銀八萬二¶
　　千兩有奇以抵工本之數而鹽課愈重商本愈虧¶
<pb:KR2k0042_WYG_081-22a>¶
　　今宜少從寛恤將附帶鹽觔秋季以後即為停止¶
　　每引照舊以五百十觔秤掣則額課減而商困少¶
　　蘇(續文獻通考/)¶
　　二年七月御史馬文煒奏兩淮餘鹽銀近多移借¶
　　不便稽查請如舊規每嵗定掣淮南八單淮北四¶
　　單徵完則按季解部毋得多寡越數先後愆期庶¶
　　出納明而弊端斯革報可(續文獻通考/)¶
　　四年令兩淮鹽法盡復大鹽舊例(明㑹典/)¶
<pb:KR2k0042_WYG_081-22b>¶
　　五年兩淮巡鹽御史張守約言引價太重則内商¶
　　有髙價之苦而邉商有守候之難乞酌議量減原¶
　　價五分從之(古今鹺畧/)¶
　　萬厯七年議准淮陽二府逼近鹽塲州縣聽其以¶
　　米易鹽止許肩挑背負不許多捆大包(明㑹典/)¶
　　十三年户部覆廵鹽御史蔡時鼎聽收折價之議¶
　　每引淮南徵銀三錢淮北徵銀二錢一分蓋廪鹽¶
　　積滯暫為疏通也以後全徵本色(明實録/)¶
<pb:KR2k0042_WYG_081-23a>¶
　　十七年户部覆兩淮巡鹽御史陳禹謨復牒成規¶
　　每嵗該掣八單每單八萬五千引定於五月十一¶
　　日中旬牒掣務撥單順序不得攙越(明實録/)¶
　　十九年户部題兩淮巡鹽御史徐圖議稱開存積¶
　　引價二事難行僉宜停免其所議加帶割没鹽觔¶
　　淮南每引帶鹽十觔徵銀五分共十六單淮北每¶
　　引帶鹽二十斤徵銀一錢共八單暫行二年另議¶
　　詔可(明實録/)¶
<pb:KR2k0042_WYG_081-23b>¶
　　四十六年巡鹽御史龍遇奇奏立鹽政綱法祖制¶
　　淮鹽每年七十萬五千一百八十引自套搭行而¶
　　課額虧部議謀行見引附疏積引但淮南舊引二¶
　　百萬淮北舊引一百四十萬一朝疏之誠難於是¶
　　淮南編為十綱毎綱刻定二十萬其挂掣未行引¶
　　十七萬立附字綱每年一萬七千帶行十年而淮¶
　　南舊引可盡淮北編為十四綱前三年每綱刻定¶
　　七萬後三年每綱刻定二十二萬末一年以前所¶
<pb:KR2k0042_WYG_081-24a>¶
　　餘七萬併挂掣極少數附搭行之計十四年而淮¶
　　北之舊引盡以後逐年止行逐年之引然法以十¶
　　四年為期而新舊道臣相代不無各立意見科臣¶
　　於是欲循𢎞正之例若差都御史職科道官一員¶
　　一次清理期内不必續差庻法立而可守(明實録/)¶
　　崇正間每鹽引加徵銀兩以充邉餉又於湖廣武¶
　　漢等府増行淮引每引復派練𠞰諸餉不等(舊志/)¶
國朝順治二年題准兩淮綱引一百四十一萬三百六¶
<pb:KR2k0042_WYG_081-24b>¶
　　十道每引徵課銀六錢七分五釐四毫零(派行淮/南一百)¶
　　(一十八萬一千二百三十七引淮/北二十二萬九千一百二十三引)¶
　　五年題准各運司鹽課分前朝一引為二引每嵗¶
　　應行一百四十一萬三百六十引毎引行鹽二百¶
　　觔徵銀六錢七分零¶
　　九年題准増寧國食鹽引一十六萬七千三百九¶
　　十八道每引徵課銀五錢二分五釐(派行淮南一/十一萬二千)¶
　　(九百七十八引淮北五/萬三千四百二十引)¶
<pb:KR2k0042_WYG_081-25a>¶
　　十年題准増引九萬二千六百九十七道照綱引¶
　　例徵課¶
　　十三年題准増綱引一十六萬道照例徵課¶
　　十四年題准改江都食鹽一萬引於寧國行銷¶
　　十六年題准上江増食鹽九萬六千七百引照例¶
　　徵課¶
　　十七年定停行新増二項綱引每綱引攤納課銀¶
　　一錢二分一釐零¶
<pb:KR2k0042_WYG_081-25b>¶
　　康熙元年題准改淮北食鹽一萬引於寧國和含¶
　　等處行銷¶
　　五年題准吉安府改掣淮鹽増綱引五萬一千三¶
　　百道照例徵課¶
　　六年題准湖廣衡永寳三府改掣淮鹽撥銷淮南¶
　　額内綱引八萬一千七百六道其舊額課銀仍於¶
　淮南現行引目每引攤納六分八釐零¶
　　八年題准食鹽照綱引例每引増課銀一錢五分零¶
<pb:KR2k0042_WYG_081-26a>¶
　　又題准停止歸綱引一十三萬八千八百四十七¶
　　引於淮南綱引内每引攤納課銀一錢一分五釐¶
　　零¶
　　十年題准改江都食鹽六千引於寧國和含等處¶
　　行銷¶
　　十三年題准改淮安食鹽一萬一千九百三十引¶
　　於綱引内行銷江都食鹽三萬五千九百八十一¶
　　引於寧國和含等處行銷¶
<pb:KR2k0042_WYG_081-26b>¶
　　十四年題准綱食鹽引每引加課銀五分¶
　　又題准改山陽等處食鹽三萬二千引於寧國和¶
　　含等處行銷淮安食鹽一萬二千一百引於綱引¶
　　地行銷¶
　　十六年題准増綱食鹽引每引加鹽二十五斤帶¶
　　課銀二錢五分¶
　　又題准食鹽每引陞銀一錢¶
　　又題准江西南贛二府改掣淮鹽増綱引一萬五¶
<pb:KR2k0042_WYG_081-27a>¶
　　千一百道照例徵課¶
　　十七年題准増寧國和含等處食鹽五萬六千引¶
　　照例徵課¶
　　十八年題准計丁加綱引二萬七百四十二道照¶
　　例徵課¶
　　二十一年題准停寧國和含等處新増鹽引減除¶
　　課銀¶
　　二十三年題准兩淮鹽課解部選委才幹鹽運司¶
<pb:KR2k0042_WYG_081-27b>¶
　　屬官領解不得仍委府州縣佐貳官¶
　　二十四年覆准停徵每引加課銀五分¶
　　二十五年覆准江西南贛二府仍改食廣東鹽除¶
　　去額課¶
　　二十七年覆准淮南綱引鹽例有額徵桅封銀兩¶
　　原因既掣之後船中總散難稽故每船給以印封¶
　　帖之桅上吉安復食淮鹽嗣後引目亦照例徵輸¶
　　每歲増銀三百七兩八錢一分二釐於二十六年¶
<pb:KR2k0042_WYG_081-28a>¶
　　為始¶
　　又覆准河南陳州等六屬既改食蘆鹽其舊欠淮¶
　　北未銷之引責淮北地方通融銷繳¶
　　又覆准淮南寜國等處増食鹽一萬引太平池州¶
　　安慶三府増綱鹽二萬引共増課銀二萬七千九¶
　　百四十二兩六錢零自丁卯綱為始¶
　　二十八年覆准安池太等府食鹽所加三萬引准¶
　　其除去仍循舊額行銷¶
<pb:KR2k0042_WYG_081-28b>¶
　　三十三年議准加課一十五萬兩¶
　　三十七年覆准兩淮鹽觔壅積難消將原加二十¶
　　五觔之鹽暫行停止所停鹽自三十六年為始分¶
　　作五年帶徵其三十七年仍將二十五觔之課鹽¶
　　照舊徵運¶
　　三十八年著免康熈十六年所増課銀一半¶
　　又議准兩淮行鹽之處督撫以下官員俱有餽送¶
　　陋規槩行禁止¶
<pb:KR2k0042_WYG_081-29a>¶
　　三十九年覆准鹽觔係民生日用商人計本經營¶
　　貴則累民賤則病商該御史㑹同該督撫照時價¶
　　貴賤估值務使商民兩便¶
　　四十二年題准兩淮未完鹽課先作五年帶徵今¶
　　淮北諸商引積難銷將課銀八萬四千三百九十¶
　　四兩分作十年帶徵¶
　　四十三年題准兩淮増織造銅觔河工等項錢糧¶
　　三十餘萬兩每引加鹽四十二觔¶
<pb:KR2k0042_WYG_081-29b>¶
　　又題准兩淮浮費凡鹽院差滿日賞給餽送新院¶
　　到任日支借等項及書差私收等項永行嚴禁¶
　　四十六年題准江南上元江寧等縣商人退回鹽¶
　　引七萬六千九百九十五引交與兩淮商人行鹽¶
　　辦課¶
　　又題准兩淮起解鹽課錢糧例係差委鹽屬官員¶
　　近年改委府佐貳及州縣官押解嗣後鹽課銀兩¶
　　仍委鹽屬官員領解¶
<pb:KR2k0042_WYG_081-30a>¶
　　四十七年覆准揚州等九營水師官員有巡防海¶
　　口并盤查私販之責如有大夥興販者該御史即¶
　　㑹同總督提鎮差撥官兵查拿¶
　　四十九年覆准兩淮鹽課該御史十月到任六月¶
　　奏銷期限太速俟滿任日造冊報部¶
　　又覆准四十七年未完鹽課於四十八年起分為¶
　　五年帶徵¶
　　又覆准湖南長岳等八府與湖北武漢等八府俱¶
<pb:KR2k0042_WYG_081-30b>¶
　　食淮鹽嗣後湖南永衡寳三府通融行銷¶
　　五十年題准兩淮鹽課缺額自辛卯綱起於三年¶
　　内帶完¶
　　五十一年題准湖南辰州府増鹽税銀一千三百¶
　　八十六兩零分為三年帶徵¶
　　五十四年議准兩淮未銷鹽引八十五萬張自五¶
　　十四年起至五十八年止分作五年帶銷¶
　　五十八年兩淮商人願捐銀一十六萬兩以佐軍¶
<pb:KR2k0042_WYG_081-31a>¶
　　　需奉¶
㫖軍前各項錢糧俱已料理完足兩淮商人所捐銀兩御¶
　史收貯庫内以補歴年未完之項¶
　　　六十年¶
諭兩淮商人所捐犒軍銀二十四萬兩不必解部著留充¶
　補伊等未完之項¶
　　　雍正元年兩淮商人交加觔銀十三萬餘兩遵¶
㫖議定歴年積欠銀一百三十五萬餘兩除准抵算外餘¶
<pb:KR2k0042_WYG_081-31b>¶
　　　剩銀分作三年帶徵完補¶
　　　又議准湖廣鹽觔革除陋規每包減去鹽價六釐¶
　　　價賤時每包以一錢一分九釐為率價貴時每包¶
　　　不得過一錢二分四釐安鹽較梁鹽再減二釐又¶
　　　淮鹽運至楚省皆水商販買轉售飭地方官嚴禁¶
　　　囤積務俾流通其小販賣價許按道里逺近量取¶
　　　微利不得任意昻貴¶
　　　二年通泰淮三分司所屬各場海潮渰漫奉¶
<pb:KR2k0042_WYG_081-32a>¶
㫖即動庫銀三萬兩委員分賑其未完折價銀四萬餘兩¶
　盡行蠲免¶
　　　又議准兩淮行鹽地方如湖廣江西上元等處地¶
　　　方廣大鹽不敷用每引准其加鹽五十觔其山陽¶
　　　等州縣逼近場竈鹽多反致引壅不必加鹽至所¶
　　　加鹽觔以甲辰綱為始交與巡鹽御史照數秤掣¶
　　　令其出運¶
　　　三年遵¶
<pb:KR2k0042_WYG_081-32b>¶
㫖議定兩淮南北行鹽除存積廪鹽係從前煎辦之額仍¶
　　　照平價運銷外其自雍正二年海潮渰沒以後商¶
　　　本自必倍増令兩淮巡鹽御史將淮南湖廣等處¶
　　　行鹽以本年成本之輕重合逺近脚價酌量時價¶
　　　移會該地方官諭令商民公平買賣隨時銷售不¶
　　　得禁定鹽價以虧商亦不得高擡時價以病民務¶
　　　令商民兩有裨益仍將各地方所賣鹽價數目分¶
　　　晰報部¶
<pb:KR2k0042_WYG_081-33a>¶
　　又覆准兩淮舊例於商人之中擇家道殷實者㸃¶
　　三十人為總商歴年開徵之前將一年應徵錢糧¶
　　數目核明凡散商分𨽻三十總商名下令其承管¶
　　催追嗣後該鹽政運司不時查訪遇有分外科派¶
　　無故私索者一經發覺務行從重治罪¶
　　又覆准歴年巡鹽於三十總商之内擇其二三人¶
　　或四五人㸃為大總各項加派衆商嗣後禁止㸃¶
　　大總主名管事以除加派侵欺之弊¶
<pb:KR2k0042_WYG_081-33b>¶
　　又覆准令該鹽政運司嚴飭衆商如有私派指稱¶
　　送某官送某要路之事許立赴道院首告即行指¶
　　名題參照例從重治罪¶
　　又覆准商籍行鹽者子孫官於朝遂自立為官商¶
　　凡引課歸入名下希圖免出公費從中取利嗣後¶
　　務令一體出費將官商之名永行禁革¶
　　又覆准兩淮消乏商人不能完課推入衆商代賠¶
　　是為推綱嗣後除實在消乏者仍照前分完外如¶
<pb:KR2k0042_WYG_081-34a>¶
　　　有積惡商棍假托消乏私賣引窩將自已欠課希¶
　　　圖衆商代完者許衆商立赴道院首告該鹽政運¶
　　　司嚴行查追將本商革去不許行鹽引窩價值抵¶
　　　補欠項如已經私賣務將引窩追收入官買者賣¶
　　　者均行治罪¶
　　　又覆准兩淮因海潮渰沒場竈其癸卯綱未完引¶
　　　鹽寛限於雍正三年六月内督令運掣全完¶
　　　又覆准兩淮食鹽之課輕於綱鹽如有綱鹽行銷¶
<pb:KR2k0042_WYG_081-34b>¶
　　　不敷之處令該御史具題將食鹽改撥令其照綱¶
　　　輸課暫且接濟民食俟各場煎辦旺足即行停止¶
　　　四年兩淮衆商公捐銀二十四萬兩又備鹽院公¶
　　　務銀八萬兩奉¶
㫖以二萬兩賞給兩淮御史以三十萬兩為江南買貯米¶
　穀蓋造倉厫之用所蓋倉厫賜名鹽義倉即著兩淮御¶
　史交與商人經理¶
　　　又覆准湖廣荆州府巴東縣地湧出鹽泉増引二¶
<pb:KR2k0042_WYG_081-35a>¶
　　　千五百二十六道課銀二千八百六兩三錢零¶
　　　五年奉¶
㫖乙巳綱商人情願公捐銀二十四萬兩令各暫行存貯¶
　將來遇有公事動用之處再候諭㫖至備巡鹽御史公¶
　務銀八萬兩聽其自行支用若不接受任其退還衆商¶
　又以竈户住居海濵難逺赴鹽義倉運致米石著於近¶
　竈之地酌立數倉即於乙巳綱商人公捐銀兩内動用¶
　若干建倉積穀並遴選商人管理以濟貧苦竈户一時¶
<pb:KR2k0042_WYG_081-35b>¶
　緩急之用¶
　　　又覆准停止食鹽改撥綱地行銷¶
　　　又覆准兩淮鹽價令該御史及兩淮行鹽地方各¶
　　　該督撫出示曉諭令商民公平置賣仍不時查察¶
　　　嚴飭該商不得髙擡時價貽累窮民如有髙擡時¶
　　　價等弊該御史督撫即行指名題參照例治罪倘¶
　　　該御史督撫狥隠不行查察發覺日將該管各官¶
　　　一併題㕘交部嚴加議處十三年十一月十六日¶
<pb:KR2k0042_WYG_081-36a>¶
　　署副都御史陳世倌奏請停止鹽課額外虚名部¶
　　議覆准查鹽規既已歸公止應如數完納豈得復¶
　　於歸公之外勒索病商嗣後倘有不肖官員暗勒¶
　　商人重出以飽私橐者許該商控告治罪並令該¶
　　督撫鹽政時加訪察違者即行㕘處母得狥隠至¶
　　所奏捐助一事現奉¶
諭㫖禁止官吏勒派并將督撫失察及狥庇者均照例¶
　　分别處分在案嗣後鹽政等官倘有借名捐助而¶
<pb:KR2k0042_WYG_081-36b>¶
　　暗諭商總勒令公派者該督撫即將該鹽政等據¶
　　實　題㕘如督撫有失察狥庇等情一經發覺將¶
　　督撫一并議處可也　(附/)陳世倌疏畧(查鹽課引/有定額斤)¶
　　(有定數按引辦課未必定有奇贏即獲微利亦何/妨畱與商人裕其資本乃近年來多有以隨利歸)¶
　　(公者且狡詐之徒仍於暗中令商人重出故在官/多一分之歸公在商反添一分之誅求此商之受)¶
　　(其弊者也又有以捐助題請者雖名為急公實則/暗諭商總勒令公派及項無所出非拖欠引綱即)¶
　　(暗増引斤或髙擡鹽價此但國與民並受其弊者/也請嗣後袛是按引辦課  令綱不拖壓課不虧)¶
　　(欠便屬稱職一切歸公捐/助等項虚名永行停止)¶
<pb:KR2k0042_WYG_081-37a>¶
　　　産鹽地方¶
　　通州分司駐劄石港場所屬十場號上十場係淮¶
　　南煎鹽¶
　　豐利馬塘掘港(三場𨽻/如臯縣)石港西亭金沙餘西餘中¶
　　餘東吕四(七場𨽻/通州)¶
　　泰州分司駐劄東臺場所屬十塲號中十場係淮¶
　　南煎鹽¶
　　富安安豐梁垜東臺丁溪草堰小海角斜拼茶何¶
<pb:KR2k0042_WYG_081-37b>¶
　　垜(十場俱/𨽻泰州)¶
　　淮安分司駐劄安東縣所屬十場號下十場白駒¶
　　劉莊伍祐新興廟灣五場係淮南煎鹽莞瀆板浦¶
　　徐瀆臨洪興莊五塲係淮北曬鹽惟白駒莞瀆二¶
　　場竈不產鹽刈草供課¶
　　白駒劉莊(二場𨽻/泰州)伍祐新興廟灣(三場𨽻/山陽縣)莞瀆板¶
　　浦徐瀆臨洪興莊(五場𨽻/海州)¶
　　(附/)嘉興分司(康熙四十三年裁松江分司將所𨽻/松江府屬五場歸併管轄其地本江)¶
<pb:KR2k0042_WYG_081-38a>¶
　　(南鹽屬浙江一/切鹽政詳浙志)¶
　　袁浦(𨽻華/亭縣)青村(𨽻奉/賢縣)横浦(𨽻婁/縣)浦東(𨽻金/山縣)下砂(𨽻/南)¶
　　(匯/縣)¶
　　　行銷地方¶
　　江南淮南北綱食鹽行本省十一府五州五十二¶
　　萬二千一百四十引¶
　　　江寧府(上江句溧江六/髙行淮南食鹽)¶
　　上元縣(歲行二萬六/千八百六引)　　江寧縣(嵗行二萬六/千八百六引)¶
<pb:KR2k0042_WYG_081-38b>¶
　　句容縣(歲行九千/七十六引)　　　溧水縣(歲行八千/六百引)¶
　　江浦縣(嵗行六千五/百六十八引)　　六合縣(歲行五/十引)¶
　　髙淳縣(歲行六千八/百二十九引)¶
　　　淮安府(山清桃行淮北食鹽惟鹽/安逼近鹽塲不行官引)¶
　　山陽縣(嵗行一萬一/百五十引)　　清河縣(嵗行二千三/百二十引)¶
　　桃源縣(嵗行九百/七十引)¶
　　　揚州府(江都甘泉行淮南食鹽儀徴密邇鹽所/不行官引髙郵寳應及通屬之泰興逼)¶
　　　(近鹽場原亦不行官引雍正十三年總督趙𢎞/思  題准試行一萬引正雜課銀暫行減半俟)¶
<pb:KR2k0042_WYG_081-39a>¶
　　　(行三綱後/再作凖數)¶
　　江都縣(嵗行一萬三千/三百五十五引)　甘泉縣(嵗行一萬三千/三百五十五引)¶
　　　徐州府(邳宿睢行/淮北食鹽)¶
　　邳州(嵗行四千一/百八十引)　　　宿遷縣(嵗行六千二/百四十引)¶
　　睢寧縣(嵗行七百/五十五引)¶
　　　海州併屬(贛沭行淮北食鹽本州/逼近鹽場不行官引)¶
　　贛榆縣(嵗行六/百引)　　　　沭陽縣(歲行七/百引)¶
　　　安慶府(懐潛太宿望行淮南綱/鹽桐城行淮北綱鹽)¶
<pb:KR2k0042_WYG_081-39b>¶
　　懐寧縣(嵗行一萬四千/六百六十八引)　桐城縣(嵗行九/千引)¶
　　潛山縣(嵗行五千/八十七引)　　　太湖縣(嵗行五千/六百八引)¶
　　宿松縣(嵗行七千三/百八十引)　　望江縣(嵗行一萬八千/二百六十六引)¶
　　　寧國府(宣南涇太寧旌/行淮南食鹽)¶
　　宣城縣(嵗行二萬五千/七百三十引)　南陵縣(嵗行二萬二千/五百四十五引)¶
　　涇縣(嵗行一萬四千/七百九十四引)　　太平縣(嵗行六千四/百二十一引)¶
　　寧國縣(嵗行一萬四千/一百七十二引)　旌徳縣(嵗行一萬二千/八百三十八引)¶
　　　池州府(貴青銅石建東/行淮南綱鹽)¶
<pb:KR2k0042_WYG_081-40a>¶
　　貴池縣(嵗行一萬二/百四十引)　　青陽縣(嵗行二千三/百一十九引)¶
　　銅陵縣(嵗行四千一/百一十引)　　石埭縣(嵗行四百/四十九引)¶
　　建徳縣(嵗行五千一/百四十引)　　東流縣(嵗行二千一/百六十引)¶
　　　太平府(當無繁行/淮南綱鹽)¶
　　當塗縣(嵗行四千/六十引)　　　蕪湖縣(嵗行一萬二千/三百一十引)¶
　　繁昌縣(嵗行三千/一百引)¶
　　　廬州府(合廬舒無巢/行淮北綱鹽)¶
　　合肥縣(嵗行二萬一/百四十二引)　　廬江縣(歲行七千/四百引)¶
<pb:KR2k0042_WYG_081-40b>¶
　　舒城縣(歲行八千/七百引)　　　無為州(嵗行七千/二百引)¶
　　巢縣(嵗行五千/二百引)¶
　　　鳳陽府(鳳臨懐定虹壽靈行淮北/綱鹽惟宿州行長蘆鹽)¶
　　鳳陽縣(嵗行三千六/百四十引)　　臨淮縣(嵗行二/千引)¶
　　懐逺縣(嵗行三千/五百引)　　　定逺縣(嵗行八/千引)¶
　　虹縣(嵗行二/千引)　　　　　壽州(嵗行一萬四千七/百二十二引五分)¶
　　靈璧縣(嵗行四千四/百三十八引)　　鳳臺縣(嵗行二千三百/一十二引五分)¶
　　　潁州府(阜霍潁亳䝉太/行淮北綱鹽)¶
<pb:KR2k0042_WYG_081-41a>¶
　　阜陽縣(嵗行八千四/百七十七引)　　霍邱縣(嵗行六千九/百三十七引)¶
　　潁上縣(嵗行三千四/百七十七引)　　亳州(嵗行四千二/百八十五引)¶
　　䝉城縣(嵗行二千七/百二十五引)　　太和縣(嵗行三千/六十八引)¶
　　　滁州併屬(本州全椒行淮南食/鹽來安行淮北綱鹽)¶
　　滁州(嵗行一千/七百引)　　　　來安縣(嵗行一千/九百引)¶
　　全椒縣(嵗行七千五/百一十五引)¶
　　　和州併屬(行淮南/食鹽)¶
　　和州(嵗行一萬一千/七百七十八引)　　含山縣(嵗行五千/七百引)¶
<pb:KR2k0042_WYG_081-41b>¶
　　　六安州併屬(行淮北/綱鹽)¶
　　六安州(嵗行一萬/六百引)　　　英山縣(嵗行一/千引)¶
　　霍山縣(嵗行一千/五百引)¶
　　　泗州併屬(行淮北/綱鹽)¶
　　泗州(嵗行三千/四十二引)　　　　盱眙縣(嵗行三千/三百引)¶
　　天長縣(嵗行六十二/百六十四引)　　五河縣(嵗行四百/一十引)¶
　　　江南淮南綱鹽行江西省十府計三十七萬四¶
　　　千一百三十八引¶
<pb:KR2k0042_WYG_081-42a>¶
　　南昌府八州縣嵗行鹽共一十二萬五千一百二¶
　　十五引¶
　　瑞州府三縣嵗行鹽共一萬五千二百四十四引¶
　　饒州府七縣嵗行鹽共六萬七千一百三十七引¶
　　南康府四縣嵗行鹽共一萬三千四百七引¶
　　九江府五縣嵗行鹽共一萬二千六百四十引¶
　　撫州府六縣嵗行鹽共四萬七千五百五十三引¶
　　建昌府五縣嵗行鹽共七千五百九十引¶
<pb:KR2k0042_WYG_081-42b>¶
　　吉安府九縣嵗行鹽共五萬一千五百四引¶
　　臨江府四縣嵗行鹽共一萬九千一百六十五引¶
　　袁州府四縣嵗行鹽共一萬三千七百七十三引¶
　　　江南淮南綱鹽行湖廣省十五府一州計七十¶
　　　七萬四千一百三十七引¶
　　武昌府十州縣嵗行鹽共一十七萬七千一百三¶
　　十引¶
　　漢陽府二縣嵗行鹽共一十一萬五千九百引¶
<pb:KR2k0042_WYG_081-43a>¶
　　黄州府九州縣嵗行鹽共一十萬九千四百七十¶
　　引¶
　　安陸府七州縣嵗行鹽共三萬三千一百四十四¶
　　引¶
　　徳安府六州縣嵗行鹽共二萬五千五百八引¶
　　荆州府十三州縣嵗行鹽共五萬九千六百一十¶
　　引¶
　　襄陽府七州縣嵗行鹽共二萬九千八百引¶
<pb:KR2k0042_WYG_081-43b>¶
　　鄖陽府六縣嵗行鹽共六千四百八十引¶
　　岳州府八州縣嵗行鹽共四萬八千二百八十九引¶
　　長沙府十二州縣嵗行鹽共三萬二千二百七十引¶
　　常徳府四縣嵗行鹽共三萬八千六百八十引¶
　　辰州府七州縣嵗行鹽共一萬四千五百引¶
　　靖州併屬四縣嵗行鹽共一千六百引¶
　　永州府八州縣嵗行鹽共二萬八千一百二十引¶
　　寳慶府五州縣嵗行鹽共二萬九千五百六十引¶
<pb:KR2k0042_WYG_081-44a>¶
　　衡州府五縣嵗行鹽共二萬四千二十六引¶
　　　江南淮北綱鹽行河南省一府一州計六萬六¶
　　　千二百引¶
　　汝寧府九州縣嵗行鹽共三萬五千八百引¶
　　光州併屬四縣嵗行鹽共三萬四百引¶
　　(附/)浙江杭嘉等鹽行江南省五府二州計四十七¶
　　萬五千一百六十一引¶
　　　蘇州府¶
<pb:KR2k0042_WYG_081-44b>¶
　　吳縣(嵗行二萬五/千七十七引)　　　長洲縣(嵗行一萬二千/二百三十八引)¶
　　元和縣(嵗行一萬二千/二百三十七引)　吳江縣(嵗行五千/三十七引)¶
　　震澤縣(嵗行五千/三十六引)　　　常熟縣(嵗行七千六/百一十四引)¶
　　昭文縣(嵗行七千六/百一十四引)　　崑山縣(嵗行四千/七百引)¶
　　新陽縣(嵗行四千/七百引)¶
　　　松江府¶
　　華亭縣(嵗行三千八/百七十七引)　　奉賢縣(嵗行三千八/百七十七引)¶
　　婁縣(嵗行三千三/百七十五引)　　　金山縣(嵗行三千三/百七十五引)¶
<pb:KR2k0042_WYG_081-45a>¶
　　上海縣(嵗行三千二百/七十七引五分)　南匯縣(嵗行三千二百/七十七引五分)¶
　　青浦縣(嵗行五千八/百五十九引)　　福泉縣(嵗行五千八/百五十九引)¶
　　　常州府¶
　　武進縣(嵗行一萬五/千二百九引)　　陽湖縣(嵗行一萬五/千二百九引)¶
　　無錫縣(嵗行一萬七/千一十引)　　金匱縣(嵗行一萬/七千九引)¶
　　江隂縣(嵗行一萬四千/三百一十二引)　宜興縣(嵗行二萬三/百九十五引)¶
　　荆溪縣(嵗行二萬三/百九十五引)¶
　　　鎮江府¶
<pb:KR2k0042_WYG_081-45b>¶
　　丹徒縣(嵗行四千四/百七十二引)　　丹陽縣(嵗行一萬二千/五百一十七引)¶
　　(七分/五釐)　　　　　　　　溧陽縣(嵗行二萬四千/六百九十九引)¶
　　金壇縣(嵗行一萬三千/六百八十九引)¶
　　　徽州府¶
　　歙縣(嵗行四萬七千/七百五十九引)　　休寧縣(嵗行六萬三/百六十五引)¶
　　婺源縣(分銷休/寧縣引)　　　　祁門縣(分銷黟/縣引)¶
　　黟縣(嵗行一萬三千/五百一十三引)　　績溪縣(分銷歙/縣引)¶
　　　太倉州併屬¶
<pb:KR2k0042_WYG_081-46a>¶
　　太倉州(嵗行五千七/百五十引)　　鎮洋縣(嵗行五千七/百五十引)¶
　　嘉定縣(嵗行一萬一千/三百六十四引)　寳山縣(嵗行一萬一千/三百六十四引)¶
　　　廣徳州併屬¶
　　廣徳州(嵗行一萬二千/八百八十六引)　建平縣(嵗行一萬四千/二百六十四引)¶
　　(附/)山東長蘆鹽行江南省二府屬一州五縣計七¶
　　萬九千七百八十八引¶
　　　鳳陽府¶
　　宿州(嵗行二萬八/百九十三引)¶
<pb:KR2k0042_WYG_081-46b>¶
　　　徐州府¶
　　銅山縣(嵗行二/萬七引)　　　　蕭縣(嵗行八千二/百七十四引)¶
　　碭山縣(嵗行九千/七百二引)　　　豐縣(嵗行九千七/百三十七引)¶
　　沛縣(嵗行一萬一千/一百七十五引)¶
　　　正雜税課¶
　　商課淮南綱鹽并加丁共額行一百五萬二千八¶
　　百二十一引(每引徴正項銀一兩一/錢七分五釐七毫有奇)共徵銀一百¶
　　二十三萬七千八百八兩五錢五分六釐二毫有¶
<pb:KR2k0042_WYG_081-47a>¶
　　奇¶
　　吉安并加丁共額行五萬一千五百四引(每引徵/正項銀)¶
　　(八錢五分一/釐九毫有奇)共徵銀四萬三千八百七十六兩五¶
　　錢一分五釐有奇¶
　　又綱引新増共額行一十萬八千六十一引(每引/徵正)¶
　　(項銀一兩一錢七/分五釐七毫有奇)共徵銀一十二萬七千四十八¶
　　兩二分六釐有奇¶
　　饒州吉安新増共額行二萬七千一百五十一引¶
<pb:KR2k0042_WYG_081-47b>¶
　　(每引徵正項銀八錢/五分一釐九毫有奇)共徵銀二萬三千一百三十¶
　　兩七分二釐六毫有奇¶
　　淮南食鹽寧國府屬暨和州含山并新増共額行¶
　　一十二萬五千三百七十六引(每引徵正項銀九/錢八分四釐三毫)¶
　　(有/奇)共徵銀一十二萬三千四百八两二錢二分三¶
　　釐三毫有奇(附/)明陳士京乞改寧國府食鹽疏(寧/郡)¶
　　(六邑洪武初計口授鹽派有引額嘉靖時額引鹽/五百七十斤部冊明載至萬歴間竟無粒鹽到埠)¶
　　(止有空引投銷即官府時加徵督而商亦不至以/寧間萬山之中離江五百餘里夏月水溢僅有宣)¶
<pb:KR2k0042_WYG_081-48a>¶
　　(城北路一線通舟其餘五縣皆山溪迢逺肩摩歩/擔至秋冬乾涸即此一線亦不能達夫路既阻逺)¶
　　(計其斤數不足為搬運之費詎可望商人至耶則/寧郡所派之額適以資其别賣而額引之課亦非)¶
　　(商之為寜輸矣鹽既不至小民不得不於浙省近/地私販濟用而捕緝株連良民又皆為聖明之罪)¶
　　(人是寜課袛入私販而寜民徒䧟法網伏思髙淳/溧水去江少逺皆䝉特恩准行食鹽寧國猶在髙)¶
　　(溧之南去江逾遠獨不䝉皇上一軫念乎伏乞垂/憐無鹽之苦究商人不至之故念小民私販之因)¶
　　(勅下户部詳議照髙溧事例准行食鹽即不然查/復祖制俾得裨補路費酌増引數别立寜鹽令徽)¶
　　(西土三商兼運到埠則六邑生靈萬萬世感戴皇/仁而寧郡鹽法永永無弊矣且増引則増課官鹽)¶
　　(通則私鹽絶而向之食私者今皆無不課之鹽嵗/可得數萬金稍佐軍需是上有以裕國家之用下)¶
<pb:KR2k0042_WYG_081-48b>¶
　　(可以濟百/姓之苦)¶
　　江都并新増共額行二萬九千三百八十一引(每/引)¶
　　(徵正項銀八錢七/分五釐九毫有奇)共徵銀二萬五千七百三十四¶
　　兩九錢六分四釐七毫有奇¶
　　江寧府屬暨滁州之全椒并新増共額行一十萬¶
　　六千三百六十八引(内上江二縣每引徵正項銀/一兩五分八釐八毫有奇)¶
　　(句容等六縣每引徵正項/銀一兩七釐三毫有奇)共徵銀十一萬一百八¶
　　十二兩七分五釐七毫有奇¶
<pb:KR2k0042_WYG_081-49a>¶
　　淮北綱鹽并加丁共額行二十三萬一百三十二¶
　　引(内原行綱鹽二十二萬二十三引每引徵正項/銀九錢六分八釐有奇  加丁額行一萬一百)¶
　　(九引每引徵正項銀八/錢四分二釐三毫有奇)共徵銀二十二萬一千五¶
　　百二兩八錢二分七釐五毫有奇¶
　　又綱引新増共額行二萬二千三引(每引徵正項/銀九錢六分)¶
　　(八釐/有奇)共徵銀八百五十一兩五錢九分五釐有奇¶
　　淮北食鹽共額行二萬六千七百一十引(每引徵/正項銀)¶
　　(八錢四分六/釐八毫有奇)共徵銀二萬二千六百一十八兩六¶
<pb:KR2k0042_WYG_081-49b>¶
　　錢九分五釐七毫有奇¶
　　又食引新増共額行二千六百七十一引(每引徵/正項銀)¶
　　(八錢四分六/釐八毫有奇)共徵銀二千二百六十一兩八錢六¶
　　分九釐五毫有奇¶
　　雜賦額徵桅封銀八千三百七兩八錢一分二釐¶
　　額徵更名食鹽變價銀三千九百四十六兩六錢¶
　　二分五釐¶
　　額徵潮包銀二千七百兩¶
<pb:KR2k0042_WYG_081-50a>¶
　　額徵儀倉倉鹽折價銀五千兩¶
　　額解巡鹽贜罰銀四千六百兩(此項因明季巡鹽/御史得與民事故)¶
　　(有贜罰後/遂為額)¶
　　額解裁省京書銀一百八十八兩¶
　　額徵節省河餉銀五萬兩¶
　　捐解銅觔脚費銀五萬兩¶
　　額徵滷税銀六十兩¶
　　額徵紙硃銀四千七百九十五兩六錢六分五釐¶
<pb:KR2k0042_WYG_081-50b>¶
　　　又巴東縣新添紙硃銀七兩五錢七分八釐¶
　　額解積餘銀四百兩¶
　　額徵經費銀二萬七百一十三兩三錢四分八釐¶
　　有奇　又巴東縣新添經費銀五十兩五錢二分¶
　　額徵解費銀三萬七千七百一十三兩九錢七分¶
　　七釐有奇　又巴東縣新添解費銀四十兩四錢¶
　　一分六釐¶
　　額徵脚價銀一萬五千九百八十五兩五錢五分¶
<pb:KR2k0042_WYG_081-51a>¶
　　　又巴東縣新添脚價銀二十五兩二錢六分¶
　　額徵節省代納行鋪土税銀一千二百一十八兩¶
　　四錢¶
　　竈折通泰淮三分司所屬各場竈户共額徵銀七¶
　　萬七兩二錢七分二釐五毫有奇¶
　　額徵竈户水鄉銀一千七百五十三兩九錢¶
　　額徵竈戸沙蕩銀六千二十七兩七錢四分九釐¶
　　二毫有奇¶
<pb:KR2k0042_WYG_081-51b>¶
　　額徵竈户倉基銀二十五兩九錢四分一釐有奇¶
　　　縣場錢糧(按此項錢糧解浙江驛鹽道/係江南所納故附載於後)¶
　　　蘇州府¶
　　長州縣額徵解京水鄉等銀六兩七錢八分八釐¶
　　一毫有奇¶
　　吳江縣額徵水鄉銀二兩四錢七分八釐三毫有¶
　　奇¶
　　震澤縣額徵水鄉銀二兩四錢七分八釐二毫有¶
<pb:KR2k0042_WYG_081-52a>¶
　　奇¶
　　　松江府¶
　　華亭縣額徵水鄉包補等銀一千二百二十八兩¶
　　二錢二分八釐七毫有奇　又袁浦場代徵解京¶
　　課税新陞等銀一千七百二十一兩五錢四分八¶
　　毫有奇¶
　　奉賢縣額徵水鄉包補等銀一千四百五十一兩¶
　　九錢六分六釐六毫有奇　又青村場代徵解京¶
<pb:KR2k0042_WYG_081-52b>¶
　　課税新陞折色商税等銀六千五百三十五兩八¶
　　錢七釐九毫有奇¶
　　婁縣額徵水鄉包補等銀一千七十六兩二分九¶
　　釐二毫有奇　又横浦場代徵課税銀二千九百¶
　　四十六兩四錢二分八釐九毫有奇¶
　　金山縣額徵水鄉包補等銀一千七十六兩二分¶
　　九釐二毫有奇　又沙浦東場代徵解京課税新¶
　　陞等銀五千五百六十三兩一錢四釐七毫有奇¶
<pb:KR2k0042_WYG_081-53a>¶
　　上海縣額徵水鄉草蕩包補白塗等銀二千八百¶
　　三十七兩一錢五分八釐有奇¶
　　南匯縣額徵水鄉草蕩包補白塗等銀二千一百¶
　　三十六兩四錢六釐一毫有奇又下砂場代徵¶
　　解京課税草蕩新陞等銀一萬一千三百一十兩¶
　　二錢六釐有奇　又二砂下砂二場代徵解京課¶
　　税草蕩新陞正攤課銀一萬二千六百兩二錢五¶
　　分三釐九毫有奇¶
<pb:KR2k0042_WYG_081-53b>¶
　　青浦縣額徵水鄉銀六百七十三兩六錢二釐二¶
　　毫有奇¶
　　福泉縣額徵水鄉銀一千三十四兩四錢九分五¶
　　釐三毫有奇¶
　　　太倉州¶
　　鎮洋縣額徵水鄉銀五兩¶
　　嘉定縣額徵水鄉竈丁銀三百二十四兩七錢六¶
　　分八釐八毫¶
<pb:KR2k0042_WYG_081-54a>¶
　　寳山縣額徵水鄉竈丁銀三百一十三兩六分二¶
　　釐八毫有奇¶
　　崇明縣額徵餘糧銀三千八百三十六兩二錢二¶
　　分零¶
　　　以上各縣場課外每兩隨徵珠車銀一分七釐¶
　　　按兩淮各商領引掣鹽運鹽銷引之制凡各商¶
　　　現行綱食引鹽彚有定冊先令商人照冊所開¶
　　　引數每引納紙硃銀三釐給單以杜後請單領¶
<pb:KR2k0042_WYG_081-54b>¶
　　　引重複紛爭之弊領單訖於徵納額課之時又¶
　　　每引納銀四錢名為正納運道照名收銀造銀¶
　　　票呈院印發給商商再納經解費每引不等庫¶
　　　吏亦給以道票然後各商將前正納票及庫票¶
　　　繳院請限單謂之皮票以裹引外故曰皮票以¶
　　　立限期故又曰限單單四角標平上去入字様¶
　　　以便驗截院為驗對前票俱符即印單發道給¶
　　　商商乃以限單同紙硃票於庫領引每引又納¶
<pb:KR2k0042_WYG_081-55a>¶
　　　闗引脚價銀一分既領出仍彚釘投院鈐印俟¶
　　　兩掣畢封給領去同鹽行銷鹽引不得相離違¶
　　　者論如律而此時則各商止仍領皮票下場買¶
　　　鹽限四十五日赴掣此兩淮綱食鹽領引之大¶
　　　槩也鹽買齊矣駁載出場場官驗填出場日期¶
　　　截去皮票平字角其淮南綱食鹽俱赴儀徵縣¶
　　　東闗浮橋以候橋掣橋掣者據江岸第一壩設¶
　　　批驗鹽引所浮橋攔截放船㕔涖焉鹽船至此¶
<pb:KR2k0042_WYG_081-55b>¶
　　　所官請院開橋驗掣逐船抽驗畢將皮票截去¶
　　　上字角於是放行赴大掣所候掣内惟江都縣¶
　　　食鹽不及抵所即以橋作所掣如各鹽例而掣¶
　　　畢即先行改捆領運引亦先領至是將引投江¶
　　　都縣彚繳請銷此外一應綱食鹽過橋俱運泊¶
　　　儀徵天池木闗外候院開所再掣謂之臨江大¶
　　　掣院先照冊編號照號查引照引提船挨次入¶
　　　幫令擡鹽馬堆用部頒掣子逐號枰掣畢截去¶
<pb:KR2k0042_WYG_081-56a>¶
　　　皮票去字角向例橋掣溢觔每觔罰銀三釐江¶
　　　掣溢觔每觔罰銀一分鹽俱割没入官自康熙¶
　　　間加觔加課而溢觔割没之例革於時兩掣過¶
　　　商人找納各項應徴銀兩請引呈截角標裹引¶
　　　鈐封同鹽領去此掣鹽之大槩也其淮南鹽再¶
　　　俟院示期開包改捆然後行運他方既捆後内¶
　　　綱鹽具報某商領某綱若干引船户某每倉若¶
　　　干包一一開明上冊食鹽則各縣雖有派額而¶
<pb:KR2k0042_WYG_081-56b>¶
　　　每年酌劑盈虚惟取銷引足課不預强派至是¶
　　　運道將稽運水呈引皮桅封等票呈院請印給¶
　　　商令其開船船至湖口掛號納船料銀乃分途¶
　　　徃江西湖廣俱於兩省驛鹽道處投引兩道例¶
　　　截皮票入字角將引查明中破一孔(鹽法謂/之銃洞)解¶
　　　回鹽院發存運庫彚繳户部兩道另給各商水¶
　　　程分運票徃各府州縣銷賣其淮北鹽自買齊¶
　　　出場後俱赴安東縣批驗鹽引所驗掣内綱鹽¶
<pb:KR2k0042_WYG_081-57a>¶
　　　則所官請掣截票一切俱如南鹽之例但其鹽¶
　　　於掣後例不解包改捆即以原引觔重赴河南¶
　　　汝寧等府并本省廬鳳等府州縣分銷銷畢殘¶
　　　引竟投行銷地方官截角銃洞彚解鹽院繳部¶
　　　食鹽則即以安東壩為所鹽數無多就近委淮¶
　　　安分司照例代掣掣後亦不解包再捆竟赴各¶
　　　州縣口岸銷賣殘引亦地方官截角銃洞彚解¶
　　　繳部此兩淮諸鹽行運銷引之大槩也¶
<pb:KR2k0042_WYG_081-57b>¶
　¶
　¶
　¶
　¶
　¶
　¶
　¶
　江南通志卷八十一¶
