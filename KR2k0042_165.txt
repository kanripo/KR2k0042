# -*- mode: mandoku-view; -*-
#+TITLE: 江南通志
#+DATE: 2015-08-24 22:41:11.158548
#+PROPERTY: ID KR2k0042
#+PROPERTY: BASEEDITION WYG    
#+PROPERTY: JUAN 卷一百六十五
<pb:KR2k0042_WYG_165-1a>¶
欽定四庫全書¶
　江南通志卷一百六十五¶
　　人物志¶
　　　文苑(一/)　(江蘇二府/)¶
　　聖人之道源逺而末分自言子還呉澹臺居楚於¶
　　是南方之學得其精華而論者以為江左文章流¶
　　風綺靡是亦沿其波不尋其源者矣考諸載籍所¶
　　傳代多作者春華秋實兼可採掇殆庶㡬彬彬文¶
<pb:KR2k0042_WYG_165-1b>¶
　　質者歟¶
　今國家作人之盛雲漢昭回光岳混同之氣髙謝六¶
　　朝雅頌和平之聲同風三代盖有道之長人文化¶
　　成固不僅如東京文苑篇辭為貴者也¶
　　　　江寧府¶
　晉王鑒字茂髙堂邑人少以文章著稱杜弢作逆鑒¶
　　上疏勸元帝親征後拜駙馬都尉出守宜興¶
　　許謐句容人博學知名仕為郡主簿王導蔡謨並¶
<pb:KR2k0042_WYG_165-2a>¶
　　辟從事皆不就後歴官至散騎常侍¶
　　王羲之字逸少司徒導從子起家祕書郎拜右軍¶
　　將軍㑹稽内史嘗遺殷浩書止北伐與謝安書論¶
　　賦役深達時務書翰之美凌跨百代子獻之書法¶
　　與父齊名厯官中書令¶
　南北朝梁紀少瑜字幼陽秣陵人年十三能文賦京¶
　　華樂王僧孺見而賞之嘗夢陸倕授以青鏤管筆¶
　　文綵益著¶
<pb:KR2k0042_WYG_165-2b>¶
　隋諸葛穎丹陽建康人年八歲能屬文厯仕梁周習¶
　　周易圖緯倉雅荘子清辨有俊才隋晉王廣引叅¶
　　軍事轉記室及即位遷著作郎賜詩優異從征吐¶
　　谷渾加正議大夫有集二十卷¶
　唐王昌齡江寧人開元進士為秘書郎工詩緒宻而¶
　　思清以不䕶細行貶龍標尉詩家稱王江寧¶
　五代朱存金陵人南唐時取孫呉而下六朝書具詳¶
　　成敗得失之要作覽古詩二百章地志家多援以¶
<pb:KR2k0042_WYG_165-3a>¶
　　為證¶
　宋盧郢昇州人好學有才藝善吹鐵笛李後主時試¶
　　賦擢第一嘗代徐鉉為文口授吏書之鉉以文進¶
　　後主曰語勢似非卿作鉉以實對由是知名後歸¶
　　宋累官知全州有治績¶
　　朱舜庸建康人好古博雅為府學正嘗編金陵遺¶
　　事自里巷口傳至仙佛之書無不硏綜名續建康¶
　　志¶
<pb:KR2k0042_WYG_165-3b>¶
　元李桓上元人以鄉舉累官江浙儒學副提舉其文¶
　　紆餘豐潤有名江東¶
　　楊剛中字志行上元人為文竒奥動法古人而不¶
　　屑為凡近語元眀善極歎異之終翰林待制有霜¶
　　月集行世¶
　明夏煜字允中江寧人好學有俊才以詩名太祖召¶
　　置幕下為中書省博士伐陳友諒時煜侍太祖草¶
　　檄賦詩洪武初總制浙東諸府¶
<pb:KR2k0042_WYG_165-4a>¶
　　楊勉江寧人永樂初進士文皇選曾棨等二十八¶
　　人讀書中秘勉其一也時勉年最少風姿俊偉詩¶
　　文舂容典則出諸作者右授刑部主事陞本部侍¶
　　郎坐事出叅廣東政¶
　　李荘字敬中父為灤城侯殁於王事荘從劉溥逰¶
　　刻意詞翰人爭傳之¶
　　倪謙字克讓上元人正統己未進士第三人奉使¶
　　朝鮮文翰風采傾動海邦天順己夘主試順天黜¶
<pb:KR2k0042_WYG_165-4b>¶
　　權貴子誣構謫戍開平成化初復職官至南禮部¶
　　尚書諡文僖所著有玊堂稿遼海編諸集¶
　　陳鎬字宗之家南京少與弟欽俱有文名同舉成¶
　　化丙午鄉試眀年同登進士同由郎署為督學副¶
　　使時詫兄弟三同鎬督學山東為衡文第一厯官¶
　　至巡撫著矩菴漫稿金陵人物志欽知廣平有恵¶
　　政郡人號為陳母著自菴集海山聨句集¶
　　顧璘字華玉上元人𢎞治丙辰進士由知縣厯知¶
<pb:KR2k0042_WYG_165-5a>¶
　　開封府忤鎮守中官矯詔逮獄謫知全州遷知府¶
　　仕至南刑部尚書璘少負才名與陳沂王韋肆力¶
　　為詩文稱金陵三俊晚歲家居構息園接引勝流¶
　　坐客常滿¶
　　王韋字欽佩上元人徽子𢎞治乙丑進士改庶吉¶
　　士累遷太僕少卿母喪毁卒詩文婉麗有雋味著¶
　　南原集子逢元亦詞翰有名¶
　　陳沂字魯南上元人十歲能文著孔墨辨赤寳山¶
<pb:KR2k0042_WYG_165-5b>¶
　　賦銘正德丁丑進士選庶吉士除編修與修武宗¶
　　實錄歴山東叅政疏捐馬種薪木運布諸征以不¶
　　附張孚敬桂蕚改山西行太僕卿致仕歸杜門著¶
　　述¶
　　管景字子山嘉靖中以貢授廣信府檢校監司聞¶
　　其才檄署水豐上饒二縣撫定上饒窑民之亂遷¶
　　布政司檢校嘗修江寧府及上元縣志¶
　　謝璿字文卿家金陵八歲賦暮秋有紫塞風寒雁¶
<pb:KR2k0042_WYG_165-6a>¶
　　叫霜之句驚其座人儲巏為考功作檀園詩社璿¶
　　每擅埸兄弟四人各以詩畫名璿子少南從顧璘¶
　　㳺亦知名¶
　　陳芹字子野嘉靖甲午舉人教諭崇仁邑令有素¶
　　所恨者二生誣以罪司牒提究芹力白得免人謂¶
　　能舉其職遷奉新令調寧鄉歸芹才藻敏贍兼工¶
　　繪畫起邀笛閣於秦淮結青溪社與名士觴詠¶
　　許穀字仲詒上元人嘉靖乙未㑹試第一是年親¶
<pb:KR2k0042_WYG_165-6b>¶
　　試進士入中秘穀對䇿剴切讀卷者恐忤上意故¶
　　抑之授戸部主事厯南尚寳司卿致仕穀為顧璘¶
　　髙弟風流儒雅以耆宿主盟詞壇後先相望云¶
　　盛時泰字仲交江寧人歲貢生才氣横溢䑛筆伸¶
　　紙滚滚不休嘗攜所著兩都賦謁王世貞和其擬¶
　　古七十章三日而就世貞為氣奪¶
　　焦竑字弱侯江寧人為舉子即博極羣書負重望¶
　　萬厯己丑殿試第一除修撰充東宫講官進講必¶
<pb:KR2k0042_WYG_165-7a>¶
　　從容叩撃隨機納誨又采故事繪圖演義名養正¶
　　圖説進之忌者日甚以丁酉主試北闈文體險誕¶
　　謫州同知復削籍歸益專事著述講求留都事宜¶
　　言於當事行之所著有經籍志獻徴錄筆乗類林¶
　　等書同時有周暉字吉甫上元人胸饒藴蓄性好¶
　　編纂著有金陵𤨏事正續集又黄應登字徴甫萬¶
　　厯中以貢授教諭賣文養親所修纂者有獻徴錄¶
　　列卿紀京學志諸書¶
<pb:KR2k0042_WYG_165-7b>¶
　　張榜字賓王句容人萬厯癸夘舉鄉試聰穎絶人¶
　　書史過目成誦落筆如風雄談雅謔沁人心腑在¶
　　南雍舉幡留大司成馮夢貞上疏請伏斧鑕以直¶
　　先生人皆義之¶
　　凌世韶字宫球江寧籍為諸生即以詩文名崇禎¶
　　甲戌進士知福清縣不事催科坐謫汀州經厯署¶
　　寧化縣遷處州推官擢戸部歸性介特自矜重其¶
　　文有貴人持百金介宻友求作其父墓銘揮去之¶
<pb:KR2k0042_WYG_165-8a>¶
　　曰腕可斷此等文不可作也¶
　　張文峙字紫淀家鍾山之陽貫穿經史辨覈掌故¶
　　務為根底有用之學撰南樞志一百七十卷纂明¶
　　布衣詩一百卷¶
　　陳丹衷字旻昭江寧人崇禎癸未進士少以孝聞¶
　　登第後請纓自效授御史召募苖兵未遂志卒為¶
　　文閎奥自成一家¶
國朝劉思敬字純之江寧人十歲能文順治丁亥進士¶
<pb:KR2k0042_WYG_165-8b>¶
　　任刑部郎中執法無所避分校禮闈得士最盛尋¶
　　擢參議乞終養修江南省志著徹賸八編¶
　　程邑字翼蒼江寧人工詩能文順治己丑進士授¶
　　庶吉士以不諳¶
　國書出為蘇州教授課士有法遷國子助教纂修明¶
　　史¶
　　白夢鼐字仲調江寧人少與兄夢鼎勤學尚志節¶
　　時有二白之目鼐舉康熈庚戌㑹試第二官大理¶
<pb:KR2k0042_WYG_165-9a>¶
　　評事總憲魏象樞以博學宏詞薦庚申補行福建¶
　　鄉試鼐為考官得士稱盛¶
　　倪粲字闇公上元人為諸生即以淹雅著名康熙¶
　　丁巳舉鄉試應博學宏詞薦官檢討¶
　　胡任輿字孟行上元人文筆秀雅舉康熙辛酉鄉¶
　　試第一甲戌進士廷對第一授修撰侍講筵厯陞¶
　　諭德¶
　　朱圻字次郊上元人性峭潔工詩文書翰為諸生¶
<pb:KR2k0042_WYG_165-9b>¶
　　祭酒著夏雲堂天放居集子元英康熙己丑進士¶
　　官編修詩古文皆工著左傳拾遺¶
　　先著字遷甫江寧人博覽多聞工詩文及樂府長¶
　　短句與同里張㹅徐時盛輩相唱和所撰嚴許集¶
　　藥裹集勸影堂詞及易微詞潔等書行世¶
　　黄越字際飛上元人康熙己丑進士官檢討少以¶
　　文名凡所撰述海内流傳奉為矩矱晚益沉酣宋¶
　　五子書能抉其藴同里朱文鑣字履安性醇厚恬¶
<pb:KR2k0042_WYG_165-10a>¶
　　雅亦以文學知名¶
　　李東櫰字兆三句容人嘗自言生平得力於精義¶
　　二字博通經史工詩文稟性醇厚雍正癸夘舉於¶
　　鄉任寧化知縣卒於官¶
　　徐佩字子燧上元學生生六歲而孤家貧無力購¶
　　書每至書肆觀之一屬目輙成誦長通六籍百家¶
　　臯比談經得其指授悉成名雋學者多以胡安定¶
　　稱之母曹苦節備極孝養伯母袁氏年十六守志¶
<pb:KR2k0042_WYG_165-10b>¶
　　無子養之如己母終身其篤行又如此¶
　　　　蘇州府¶
　漢嚴助呉人舉賢良方正對筞百餘人武帝獨善助¶
　　對擢為中大夫在左右見任用嘗侍燕從容帝問¶
　　所欲對願為㑹稽太守於是拜為㑹稽太守數年¶
　　復侍中有竒異輙使為文及賦頌¶
　三國呉沈友字子正呉人年十一華歆行風俗見而¶
　　異之呼沈郎可登車語乎友逡巡曰先生銜命將¶
<pb:KR2k0042_WYG_165-11a>¶
　　以裨補先王之教整齊風俗而輕脫威儀乎歆慚¶
　　曰自桓靈以來雖多英彦未有幼童若此者及冠¶
　　博學善屬文兼好武事注孫子兵法孫權以禮聘¶
　　之既至論王霸之畧權斂容敬焉正色立朝清議¶
　　峻厲為庸臣所譖以死¶
　　張儼字子節呉人弱冠知名以博聞多識拜大鴻¶
　　臚使於晉孫皓謂曰今南北通好以君有出境之¶
　　才故相屈行既至賈充裴秀等欲傲以所不知而¶
<pb:KR2k0042_WYG_165-11b>¶
　　不能子勃翰勃撰呉錄三十卷翰别見¶
　　陸璣字元恪呉人為太子中庶子烏程令撰毛詩¶
　　鳥獸草木蟲魚疏二卷¶
　　沈珩字子山呉郡人少綜經學尤善春秋内外傳¶
　　有智謀能専對使至魏文帝引珩自近談語終日¶
　　珩隨事響答無所屈服以奉使有稱封永安鄉侯¶
　　官至少府¶
　晉張憑字長宗呉郡人舉孝亷初欲詣丹陽尹劉惔¶
<pb:KR2k0042_WYG_165-12a>¶
　　鄉里皆笑之既至惔處之下坐神意不接㑹王濛¶
　　就惔清言有所不通憑於末座判之言㫖深逺足¶
　　暢彼我之懷一坐皆驚惔延之上坐清言彌日留¶
　　宿至旦遣之既還船須臾惔遣傳教覓張孝亷船¶
　　便與同載詣簡文帝帝與語歎曰張憑勃窣理窟¶
　　官至御史中丞¶
　　張元之字祖希呉人少以文學顯扶風張業大儒¶
　　也間其才引與語曰今日真解矇矣遂請上堂難¶
<pb:KR2k0042_WYG_165-12b>¶
　　問極日范寗亦稱元之為呉士之秀孝武時厯吏¶
　　部尚書出為呉興太守與㑹稽内史謝元稱南北¶
　　二元¶
　南北朝宋張鏡呉人與顔延之鄰延之談義飲酒喧¶
　　呼不絶而鏡靜黙無聲後鏡與客談延之從籬邉¶
　　聞之取胡牀坐聽辭義清逺延之心服謂客曰彼¶
　　有人焉由是不復酣叫鏡兄演弟永辯岱俱知名¶
　　時謂張氏五龍¶
<pb:KR2k0042_WYG_165-13a>¶
　　顧愿字子恭呉人覬之從子好學有文詞名於世¶
　　大明中舉秀才對䇿稱㫖擢著作佐郎早卒初覬¶
　　之嘗謂秉命有定分非智力所移以其意命愿著¶
　　定命論¶
　齊張融字思光呉郡人暢子有孝義忌月三旬不舉¶
　　樂事嫂甚謹為封溪令浮海至交州作海賦以示¶
　　顧覬之覬之曰卿此賦實超元虚但恨不道鹽耳¶
　　即求筆注曰漉沙搆白熬波出素積雪仲春飛霜¶
<pb:KR2k0042_WYG_165-13b>¶
　　暑路領司徒從事中郎乞假東出武帝問住在何¶
　　處答曰臣陸處無屋舟居非水後問其從兄緒緒¶
　　曰融未有居止權牽小船於岸上住帝大笑融¶
　　元義無師法而神解過人髙談鮮能抗拒永眀中¶
　　卒文集數十卷行世自名為玉海¶
　　陸澄字彦淵呉人少好學博覽無所不知宋泰始¶
　　中為尚書殿中郎累遷度支尚書嘗與王儉書陳¶
　　王弼注易元學之所宗而鄭注亦不可廢并言左¶
<pb:KR2k0042_WYG_165-14a>¶
　　氏杜學之長穀梁舊有麋信近益以范甯不足兩¶
　　立儉皆韙之儉在尚書省出巾箱几案雜物令學¶
　　士𨽻事事多者與之人各得一兩物澄後来更出¶
　　諸人所不知事復數條并奪物將去竟陵王子良¶
　　得古器小口方腹而底平可容七八升以問澄澄¶
　　曰此名服匿單于以予蘇武詳視器底有字彷彿¶
　　可識如澄所言隆昌中卒諡靖¶
　梁陸倕字佐公呉人慧曉子少勤學善屬文晝夜讀¶
<pb:KR2k0042_WYG_165-14b>¶
　　書一編必誦於口嘗借人漢書失五行志四卷乃¶
　　暗冩還之畧無遺脫竟陵王子良開西邸延英俊¶
　　與范雲蕭琛任昉王融蕭衍謝眺沈約並以文學¶
　　稱八友梁武帝雅愛倕才乃敕撰新漏刻銘又詔¶
　　為石闕銘敕褒美之遷太常卿卒兄子繕亦知名¶
　　張率字士簡呉人性寛雅能屬文時陸少元家有¶
　　父澄藏書萬餘卷率與少元善盡讀其書梁天監¶
　　中直文德待詔使抄乙部書又撰古婦人事寫給¶
<pb:KR2k0042_WYG_165-15a>¶
　　後宫取假東歸為待詔賊奏之手敕答曰相如工¶
　　而不敏枚臯速而不工卿可謂兼二子於金馬矣¶
　　歴黄門侍郎丁生母憂卒率自少屬文七略及藝¶
　　文志所載詩賦亡其文者並補作之¶
　　陸煦呉郡人徽孫學有思理位太子家令撰晉書¶
　　未就著陸史十五卷陸氏驪泉志一卷兄子罩字¶
　　洞元篤學多所該覽善屬文為簡文記室參軍禮¶
　　遇甚厚以母老求去公卿咸祖道皇太子賜黄金¶
<pb:KR2k0042_WYG_165-15b>¶
　　五十斤時人方之疏廣¶
　　顧恊字正禮呉人和六世孫舉秀才尚書沈約覽¶
　　其筞歎曰江左以來未有斯作為廷尉正冬服單¶
　　薄蔡法度欲解襦與之不敢發口謂人曰我欲解¶
　　身上襦衣顧郎恐顧郎難衣食者厯鴻臚卿卒官¶
　　無衾以殮協博極羣書撰異姓苑五卷瑣語文集¶
　　若干卷¶
　　陸雲公字子龍呉人五歲誦論語毛詩九歲讀漢¶
<pb:KR2k0042_WYG_165-16a>¶
　　書從祖倕與劉顯質問十事對無所失顯歎異之¶
　　及長好學有才思製泰伯廟碑呉興太守張纘經¶
　　途讀其文曰今之蔡伯喈也至都言之武帝召為¶
　　尚書儀曹郎累遷中書黄門郎兼掌著作卒¶
　陳陸瓊字伯玉雲公子六歲為五言詩有詞采都下¶
　　號曰神童朱异言之武帝召見風神警亮帝甚異¶
　　之陳天嘉中以文學屢遷尚書殿中郎諸大手筆¶
　　並勅付瓊後主即位直中書省掌詔誥初雲公奉¶
<pb:KR2k0042_WYG_165-16b>¶
　　梁武勅撰嘉瑞記瓊述其㫖而續焉丁母憂過毁¶
　　以卒子從典八歲讀沈約回文援筆擬之便有佳¶
　　致十二作栁賦其詞甚美從父瑜特所賞愛命家¶
　　中墳籍皆付之陳亡入隋位著作佐郎楊素奏從¶
　　典續司馬遷史記迄於隋末就坐事免¶
　　陸琰字温玉瓊從弟歴法曹參軍直嘉德殿學士¶
　　博學善占誦世祖嘗使製刀銘援筆即成副琅邪¶
　　王厚聘齊厚病卒琰為使主時年二十餘風神韶¶
<pb:KR2k0042_WYG_165-17a>¶
　　亮占對閑敏齊士大夫皆傾心焉大建初兼東宫¶
　　管記卒後主求其文撰成二卷¶
　　陸瑜字幹玉琰弟少篤學美詞藻官晉安王外兵¶
　　參軍東宫學士兄琰時為管記並以才學侍左右¶
　　時人比之二應從父兄玠從父弟琛玠字潤玉𢎞¶
　　雅有識度善屬文大建初為東宫管記有集十卷¶
　　琛字潔玉少警俊事後母以孝聞為給事黄門侍¶
　　郎中書舍人叅掌機宻¶
<pb:KR2k0042_WYG_165-17b>¶
　隋陸士秀字南容呉人博通百家幼時在陳容儀迅¶
　　舉齊使李騊駼問江南孟婆是何神答曰山海經¶
　　言帝之二女㳺於江郭璞注天帝二女尊為神由¶
　　此言之則孟婆也以天帝女尊之為孟猶郊祀志¶
　　以地神為泰媪也騊駼曰僑南之辯無以加焉後¶
　　仕隋為學士¶
　唐朱佐日呉人兩登制科三為御史武后嘗吟詩曰¶
　　白日依山盡黄河入海流欲窮千里目更上一層¶
<pb:KR2k0042_WYG_165-18a>¶
　　樓問是誰作李嶠對曰御史朱佐日詩也賜綵百¶
　　疋轉侍御史子承慶與父齊名¶
　　陸餘慶蘇州人元方從父已冠名未顯兄元表唶¶
　　曰爾名宦不立奈何餘慶感激讀書三年以博學¶
　　稱舉制䇿甲科與陳子昻杜審言等號方外十友¶
　　好奬薦寒品晚進人有過輒面折退無一言終太¶
　　子詹事諡曰莊¶
　　張從申呉人善書世稱獨步擢第為秘書省正字¶
<pb:KR2k0042_WYG_165-18b>¶
　　後官長史弟從師仕終河南法曹叅軍張説撰墓¶
　　誌云冲和純粹辯博閎達卓犖好古跌宕逸羣忘¶
　　懷樂道終葬虎邱西原¶
　　張旭字伯髙呉人善草書與包融賀知章張若虚¶
　　號呉中四士嘗見公王擔夫爭道得筆法觀公孫¶
　　大孃舞劍器而得其神每大醉呼叫狂走乃下筆¶
　　或以頭濡墨而書既醒自視以為神世號張顛得¶
　　旭傳者崔邈顔真卿¶
<pb:KR2k0042_WYG_165-19a>¶
　　孫過庭字虞禮呉郡人官胄曹工書嘗著書譜自¶
　　以行草書之宋髙宗謂妙備草法手不少置子翔¶
　　亦善書¶
　　沈既濟呉縣人經學該眀拜左拾遺史館修撰議¶
　　武后進非以德請省其本紀德宗時詔兩省置待¶
　　詔官權公錢収子贍用既濟諫止之撰建中實録¶
　　時稱其能子傳(闕/)¶
　　于公異呉人擢進士第李晟表為掌書記朱泚平¶
<pb:KR2k0042_WYG_165-19b>¶
　　露布於德宗曰臣既肅清宫禁祗奉寢園鐘簴不¶
　　移廟貌如故帝覽泣下問誰為之或以公異對帝¶
　　咨嗟久之¶
　　張籍字文昌呉郡人貞元中進士韓愈薦為國子¶
　　博士厯水部員外郎終國子司業性狷介工詩與¶
　　孟郊元白並號元和體樂府尤有名¶
　　顧况字逋翁呉郡人性詼諧工詩歌為韓滉節度¶
　　判官稍遷著作郎怏怏不樂求歸呉結廬茅山自¶
<pb:KR2k0042_WYG_165-20a>¶
　　號華陽真逸皇甫湜撰集序云逸歌長句若穿天¶
　　心出月脇非尋常所能及子非熊少俊悟一覽成¶
　　誦好陵轢時輩為衆所抑久困塲屋長慶中陳商¶
　　榜無非熊名詔進所試勅及第尋亦棄官隠茅山¶
　　或傳其得長生術云¶
　　陸暢字達夫呉人蚤有才名舉進士授祕書丞雲¶
　　陽公主出降詔作催妝詩稱㫖為劍南節度使韋¶
　　臯所厚作蜀道易以美臯¶
<pb:KR2k0042_WYG_165-20b>¶
　　陸扆字祥文呉人舉進士第一進學士屬辭敏捷¶
　　嘗與諸學士金鑾殿作賦獨先就昭宗歎曰貞元¶
　　時陸䞇呉通元兄弟善内廷文書後無繼者今朕¶
　　得卿斯文不墜矣與宗人希載文才德器名冠一¶
　　時朝中號二陸天復初為朱全忠所害¶
　　陸希聲呉人景融四世孫博學善屬文通易春秋¶
　　老子論著甚多精書法世所稱雙鈎撥鐙法傳自¶
　　二王希聲以授沙門𧦬光昭宗時官至户部侍郎¶
<pb:KR2k0042_WYG_165-21a>¶
　　同中書門下平章事¶
　　呉仁璧字廷寳長洲人大順中及第善屬文工詩¶
　　精星學吳越錢鏐待以客禮訪求天文固辭非所¶
　　知鏐母殂具禮幣請為誌文不從鏐怒沉之江中¶
　　時人憐之有詩一卷¶
　宋劉少逸長洲人年十一工文詞其師潘閬攜謁長¶
　　洲令王禹偁呉縣令羅處約以所作為䞇二令負¶
　　重名疑其假手因與聨句皆敏妙二令驚異聞於¶
<pb:KR2k0042_WYG_165-21b>¶
　　朝賜進士及第¶
　　謝炎字化南呉人太子賓客濤弟端拱初厯華容¶
　　公安二縣令為文法韓栁與杭州盧慎齊名¶
　　謝絳字希聲呉人濤子以父任入官又舉進士楊¶
　　億得其啓事謂人曰此文中虎也厯兵部郎知制¶
　　誥出知鄧州卒絳以文學顯兼有政事才歐陽修¶
　　王安石皆極稱之子景初字師厚慶厯中擢第累¶
　　遷屯田郎博學工詩景平字師同景囘字師復亦¶
<pb:KR2k0042_WYG_165-22a>¶
　　並有文名景平官至祕書丞¶
　　陳睦字子雝祖司諫絳自閩徙呉第進士治平中¶
　　詔舉館閣才學之士與劉攽李清臣首被選終寳¶
　　文閣待制¶
　　許洞字洞天呉縣人舉咸平三年進士以才學自¶
　　負曠放不羈與潘閬錢易為友所著詩詞甚多尤¶
　　精左氏官烏江主簿¶
　　陸綰字權叔常熟人舉進士終職方郎中工歌詩¶
<pb:KR2k0042_WYG_165-22b>¶
　　蘇洵嘗贈詩美其篤學好文於諸經有造詣¶
　　米芾字元章呉人厯太常博士知無為軍召為書¶
　　畫學博士擢禮部員外郎出知淮揚軍為文竒險¶
　　不蹈襲妙於翰墨得王獻之筆意畫山水人物自¶
　　名一家工臨摹善賞鑒遇古器物書畫極力求之¶
　　必得乃已子友仁字元暉力學嗜古亦善書畫世¶
　　號小米仕至兵部侍郎敷文閣直學士¶
　　黄䇿字子虚呉人父彦熙寧中進士知浦江縣清¶
<pb:KR2k0042_WYG_165-23a>¶
　　直眀恕民畫像祀之筞九歲以詩見蘇軾軾曰子¶
　　異時必以文顯弱冠擢第教授齊州上書忤蔡京¶
　　崇寧初以黨籍羈管登州建炎中除直袐閣通判¶
　　嚴州有集四十卷子維纓字端冕以文名宣和末¶
　　屢上書言事纓子季魯有集十卷¶
　陸徽之字彦猷常熟人由太學生上舍賜進士官¶
　　濮陽主簿髙才博學建中靖國初詔求直言徽之¶
　　力陳時政闕失放歸大觀末復徴用已卒¶
<pb:KR2k0042_WYG_165-23b>¶
　　魏憲字令則呉江人與弟志俱進士有聲熙豐問¶
　　累遷中書舍人給事中其文温厚雅正得代言體¶
　　以直學士致仕憲執親喪三年不御酒肉廬於冢¶
　　上有芝草甘露之祥¶
　　周南字南仲呉縣人與孔元忠滕宬皆從葉適㳺¶
　　紹熙元年對策言甚切直大要謂小人之倡為異¶
　　說以䝉蔽陛下者一曰道學二曰朋黨三曰皇極¶
　　夫箕子謂有猷有為有守乃有才有道有操執之¶
<pb:KR2k0042_WYG_165-24a>¶
　　人也今所指為道學朋黨者正斯人耳奈何反棄¶
　　之而謂建皇極哉考官得其文驚嘆光宗疑之格¶
　　置乙科官終祕書省正字¶
　　張公秀字仲實蘇州人紹興中臨海縣令有善政¶
　　嘗從葉適㳺風流詞翰推重一時¶
　　邉純德字公靜崑山人幼孤至孝貧不廢禮才思¶
　　敏給以能詩為范成大所知嘗與倡和五中鄉舉¶
　　就奏名即致仕撰脂韋子五十卷子瀛濟並有學¶
<pb:KR2k0042_WYG_165-24b>¶
　　行¶
　　孫緯字彦文呉人擢進士第官至尚書郎精於典¶
　　故著本朝人物志¶
　　王伯廣字師德常熟人少從楊邦弼學由進士乙¶
　　科調德清尉善詩文四六亦膾炙人口所著有聽¶
　　雨集¶
　　張攀字從龍常熟人登進士厯袐書丞銓次中興¶
　　館閣書目凡一萬四千九百四十三卷上之終起¶
<pb:KR2k0042_WYG_165-25a>¶
　　居郎有益齋文集¶
　　髙常字履常呉郡人清癯灑落性嗜吟咏有覆瓿¶
　　集五卷尤焴周弼馮去非為之序呉人之學詩於¶
　　周弼者湯仲友顧逢陳瀧逢字君際弼稱為顧五¶
　　言瀧字伯雨博涉經史百氏深於春秋仲友字瑞¶
　　夫淹貫經史氣韵髙逸同郡陳發嘗評髙湯顧陳¶
　　四子之詩輯為一編曰蘇臺四妙¶
　　張慶之字子善呉人棄舉子業精思經史百氏擬¶
<pb:KR2k0042_WYG_165-25b>¶
　　太元作測靈撰孔孟衍語老子注號海峯逸民自¶
　　為傳以伯夷蔣詡陶潛自况¶
　元湯彌昌字師言呉郡人父暉老咸淳進士父子皆¶
　　以周禮發解彌昌由建康路教授轉瑞安州判官¶
　　致仕生平篤志義理有文名著周禮解義等書¶
　　衛培字寧深崑山人涇曾孫博通經史習知前代¶
　　典故充貢龍虎榜賦文不起草有倚馬之才聘為¶
　　州學訓導¶
<pb:KR2k0042_WYG_165-26a>¶
　　劉岳字公泰祖開宋神醫世居星子宋季来呉元¶
　　祖詔求南士岳應聘入見世祖詢其先世習醫官¶
　　以太醫院未㡬詔以文合古作改翰林學士知制¶
　　誥所著有東厓小稿¶
　　朱德潤字澤民崑山人延祐末用趙孟頫薦官編¶
　　修至正間浙省辟為參謀攝守長興招徠流離以¶
　　病免讀書一過能記工詩文善畫虞集稱之曰澤¶
　　民文章典雅惜以畫掩其名¶
<pb:KR2k0042_WYG_165-26b>¶
　　宋旡字子虛其先固始人父遷於呉旡遂為呉人¶
　　以才畧應樞府辟典東征萬户書檄入海遭颶風¶
　　失道漂經髙麗諸山罹沉疴歸以病薄味清齋日¶
　　從林下逰與趙孟頫鄧光薦輩稱詩年八十一卒¶
　　所著有翠寒啽囈二集¶
　　蔣堂字子中呉人幼讀書有大志長以孝友間中¶
　　泰定鄉試隠居教授執經受業者不逺千里而至¶
　　其後登左右榜者多出其門至正間用薦為嘉定¶
<pb:KR2k0042_WYG_165-27a>¶
　　州敎授¶
　　郭翼字羲仲崑山人少從衛培學邃於易為文力¶
　　追古人楊維貞謂可方軌西京李孝先稱其詩與¶
　　人不同調晚得訓導官以終著有林外野言¶
　　李世英字伯英長洲人精書學作韵類三十卷以¶
　　字為本音為幹義訓為枝葉自一而二井然不紊¶
　　凡十年成書從子文仲又本説文作字鑑五卷辨¶
　　㸃畫刋除舛謬以備一家之書干文傅黄溍為之¶
<pb:KR2k0042_WYG_165-27b>¶
　　序¶
　　張雯字子昭呉人力學嗜書構樓藏書自經傳子¶
　　史稗官無不具其學該通淵博時宋亡已久雯從¶
　　故老訪宋遺文舊事著書曰繼潛録子田字芸已¶
　　亦工詩文孫肯字繼孟從金華宋濓學為詩文清¶
　　麗有法¶
　　顧權字用衡崑山人博通羣典尤究心於易為文¶
　　章刻意有古作者矩度一字不當不茍出隠居教¶
<pb:KR2k0042_WYG_165-28a>¶
　　授卒無子知州揭傒斯買地葬之馬鞍山側¶
　　葛乾孫字可久呉人生有竒氣膂力絶人好撃刺¶
　　戰陣之法以至隂陽律呂星數靡不精究長乃折¶
　　節治經研覃淵邃肆力古學為文章陵轢古今父¶
　　應雷以醫書授之稍治輒精而不屑以自見或試¶
　　之皆取異效¶
　　周南老字正道敦頤之後其先世自道州徙呉南¶
　　老用薦為呉縣主簿又辟為浙省掾入眀徴詣太¶
<pb:KR2k0042_WYG_165-28b>¶
　　常議郊祀禮禮成放還南老端毅好學本於義理¶
　　而詳於制度所著有易傳集説喪祭禮舉要等書¶
　　顧阿瑛字仲英崑山人輕財結客年三十始折節¶
　　讀書築别業於茜涇西曰玉山佳處四方文士若¶
　　楊維貞柯九思方外張伯雨等咸主其家其園池¶
　　亭榭之盛圖書之富及餼館聲歌並甲一時而才¶
　　情妙麗與諸公亦略相當嘗舉茂材署㑹稽敎諭¶
　　辟行省官屬皆不就張士誠欲强以官乃去隠於¶
<pb:KR2k0042_WYG_165-29a>¶
　　嘉興既而以子恩封武略將軍水軍千户洪武初¶
　　隨其子遷臨濠卒¶
　　周砥字履道呉人博學工詩嘗寓荆溪與馬治孝¶
　　常者窮山水之勝著荆南倡和集晚歸呉中與髙¶
　　楊輩結社¶
　　錢逵字伯行呉縣人父良佑字巽之博學工詩尤¶
　　工篆𨽻逵刻意力學至正間官淮南行省員外郎¶
　　洪武初選詣太常議禮禮成放還後以事逮京師¶
<pb:KR2k0042_WYG_165-29b>¶
　　卒逵淳厚雅飭稽古考訂雖老不倦篆𨽻行楷悉¶
　　追古人¶
　　繆侃字叔正常熟人博雅工書好蓄法書古器弟¶
　　佚亦能詩善畫同邑嚴煥字子文以進士終朝奉¶
　　大夫文章整健詩學尤邃¶
　　陸友字友仁呉縣人博雅好古有詩名工漢𨽻八¶
　　分行楷尤能鑒别鐘鼎銘刻法書名畫嘗著研史¶
　　墨史印史¶
<pb:KR2k0042_WYG_165-30a>¶
　　黄錫孫字禹疇常熟人讀書勵行窮約不易其守¶
　　善造就後進為文尚理氣詩尤精粹¶
　　時太初字大本常熟人淵雅善詞章嘗詠白燕詩¶
　　云珠簾十二中間捲玉剪一雙髙下飛楊維貞極¶
　　稱之同邑陸景元字子善行義端飭博學能文詩¶
　　尤髙古又有朱桓字仲威盛彧字季文鄧士英字¶
　　伯琚錢甦字更生元季皆以文學知名於時¶
　　盧觀字彦逺崑山人敦行寛厚記問該博見道分¶
<pb:KR2k0042_WYG_165-30b>¶
　　眀凡經史禮樂百氏之書繕寫殆遍¶
　　文質字學古崑山人學行卓然詞章竒放為楊維¶
　　貞所稱與盧觀趙天祐衛琯盛得瑞范天與六人¶
　　為邑中耆碩有司月給禀膳焉¶
　　俞日强字曰莊崑山人以孝聞淹貫經史有集行¶
　　世又有金至善字伯明修德樂施老益力於學¶
　明傅著字則眀常熟人文詞典雅見推於時洪武初¶
　　與修元史終潞州知府¶
<pb:KR2k0042_WYG_165-31a>¶
　　袁華字子英崑山人少穎悟不羣工詩尤長於樂¶
　　府楊維貞極稱之洪武初為郡學訓導同邑呂誠¶
　　字敬夫與華齊名時稱袁吕¶
　　張簡字仲簡呉郡人初為黄冠師以母老歸養遂¶
　　返巾服博通儒家書尤工詩饒介嘗延諸文士賦¶
　　詩髙楊輩咸在簡詩第一有集若干卷¶
　　虞堪字克用宋丞相允文裔孫家長洲隠居不仕¶
　　家藏書甚富手自編輯工詩兼善寫山水洪武中¶
<pb:KR2k0042_WYG_165-31b>¶
　　為雲南教授卒官呉中世儒家虞氏與南園俞氏¶
　　為最¶
　　陳則字文度崑山人洪武六年舉秀才授應天府¶
　　治中厯户部侍郎出為大同府同知文詞清麗元¶
　　季以工詩名於呉下髙啓北郭十友之一也¶
　　髙啓字季迪長洲人少孤力學工詩年十六或薦¶
　　於張呉叅軍饒介介見啓詩驚異以為上客啓不¶
　　屑去隠呉淞江之青邱洪武初以廷臣薦與修元¶
<pb:KR2k0042_WYG_165-32a>¶
　　史授編修擢户部侍郎以年少未習理財辭遂賜¶
　　罷放還復居青邱先是啓以史事為魏觀所知觀¶
　　為蘇守為徙居城中接見甚宻觀得罪連坐死時¶
　　年三十九¶
　　楊基字孟載其先蜀人大父宦㳺江南遂家於呉¶
　　九歲能背誦六經著書十萬餘言名曰論鑒眀師¶
　　下蘇州基以饒介客安置臨濠尋起為滎陽知縣¶
　　後為山西按察使被讒奪職卒於京基尤工詩與¶
<pb:KR2k0042_WYG_165-32b>¶
　　髙啓張羽徐賁齊名號呉中四傑¶
　　申屠衡字仲權長洲人少從楊維貞學春秋為古¶
　　文有法洪武三年徵至京師草諭蜀書稱㫖授修¶
　　撰以病免同時有陶琛字彦珩亦有文學志尚髙¶
　　潔工古篆書以薦為儒學官¶
　　史謹字公敏崑山人少與倪瓚髙啓㳺博學好古¶
　　工書畫洪武間翰林學士王景薦其才授應天府¶
　　推官左遷湘隂縣丞罷歸¶
<pb:KR2k0042_WYG_165-33a>¶
　　鄒奕字宏道呉江人秀目美髯議論英發文詞髙¶
　　古至正間進士洪武初知贛州府坐事謫甘肅二¶
　　十年永樂初以蹇義薦召還有呉樵稿¶
　　謝徽字元懿長洲人博學能詩與髙啓齊名同召¶
　　修元史同授官辭歸再起為國子助教卒弟恭亦¶
　　能詩¶
　　袁養福字能伯呉縣人眀初為福建憲使髙啓有¶
　　詩贈行行潔才髙有詩名精於書法呉寛稱其書¶
<pb:KR2k0042_WYG_165-33b>¶
　　郭有道碑得歐陽詢筆意¶
　　劉以禮字德讓蘇州人學識該博儀觀偉然洪武¶
　　初以貢授沛縣敎諭時學徒久廢以禮舉鄉人張¶
　　倫為訓導協心教之多所成就¶
　　瞿莊字敬夫常熟人孝子嗣興子用薦授翰林典¶
　　簿宋濓稱其文學蔚茂應制諸作率皆稱㫖終福¶
　　建布政¶
　　王履字安道崑山人博通羣籍能詩文工繪事精¶
<pb:KR2k0042_WYG_165-34a>¶
　　醫藥洪武間嘗㳺華山作圖四十幅記四篇詩一¶
　　百五十首嘗云先輩言文章當使移易不動慎勿¶
　　與馬首之絡相似余㳺華之詩敢謂軼昌黎而配¶
　　少陵庶免乎馬首絡之弊而已畫師夏圭評者謂¶
　　作家士氣皆備醫得金華朱彦修之傳著醫書百¶
　　卷¶
　　張適字子宜長洲人七歲能賦詩弹琴十歲通五¶
　　經時號聖童洪武初以秀才舉擢工部都水郎病¶
<pb:KR2k0042_WYG_165-34b>¶
　　免得朱長文樂圃故地觴詠自得有甘白先生集¶
　　梁時字用行長洲人博學工文章亦善書札洪武¶
　　中用薦授岷府紀善遷翰林典籍修永樂大典充¶
　　副縂裁¶
　　盧熊字公武崑山人觀子洪武初熊以元季教諭¶
　　廹遣赴京以善書擢中書舍人遷兖州知州濬兖¶
　　河事集而民不擾熊少從楊維貞逰博學工文尤¶
　　精篆籀子彭祖孫瑛俱能傳家學¶
<pb:KR2k0042_WYG_165-35a>¶
　　沈澄字孟淵長洲人洪武中以人才應薦至京尋¶
　　引疾歸周忱巡撫呉中嘗就澄訪時政多所舉行¶
　　雅善詩尤好客人擬之顧阿瑛翰林金問坐事繫¶
　　獄十年衣食之需皆澄周之子貞吉恒吉從陳繼¶
　　逰蔚有聞望隠跡尚義有父風俱能詩又皆善繪¶
　　事妙處逼宋人¶
　　王行字止仲呉縣人髫時隨父為人讎藥藥千品¶
　　悉志不爽王異之試授論語翌日已成誦遂以所¶
<pb:KR2k0042_WYG_165-35b>¶
　　儲書恣其披閱三年辭去文名大譟授徒城北援¶
　　據古今纚纚不窮家徒壁立几無留帙叩其所自¶
　　曰向得之藥肆翁耳洪武初延為府學經師諸生¶
　　心易之以五經雜進問難行隨問辯答無有疑滯¶
　　衆始嘆服¶
　　葉顒字伯卬呉縣人家洞庭東山父國英倜儻好¶
　　結納名士故顒學有端緒元季中江浙行省鄉試¶
　　署和靖書院山長眀初故人長興侯耿炳文招顒¶
<pb:KR2k0042_WYG_165-36a>¶
　　欲薦於朝顒不可放情詩酒有許光逺亦家洞庭¶
　　洪武初應召至京獻詩又陳省刑薄賦之䇿以老¶
　　乞歸時稱洞庭二老¶
　　朱應辰字文奎呉縣人少從楊維貞學為古文詞¶
　　洪武間終江隂訓導詩文衍暢炳蔚尤精篆籀之¶
　　學¶
　　呉文泰字文度呉縣人耽於詩清才逸思雖罹憂¶
　　困嘲弄不輟同郡丁敏字遜學亦喜吟詠更相推¶
<pb:KR2k0042_WYG_165-36b>¶
　　敲故所業益精文泰洪武間為涿州同知謫戍雲¶
　　中卒¶
　　宋克字仲温長洲人博涉書史少任俠撃劍走馬¶
　　學握竒陣法張氏據呉度其無成藩府欲致之不¶
　　能得眀初徵為侍書出為鳳翔同知旋歸隠南宫¶
　　里工草𨽻時作詩見志髙啓有南宫生傳¶
　　陶振字子昌呉江人洪武末舉眀經終安化教諭¶
　　少學於楊維貞兼治詩書春秋三經詩語豪儁有¶
<pb:KR2k0042_WYG_165-37a>¶
　　名於時¶
　　趙友同字彦如長洲人自少篤學從宋濂逰洪武¶
　　末任華亭訓導大臣薦其文學召修永樂大典五¶
　　經四書性理大全書成以母喪歸¶
　　滕用亨字用衡初名權長洲人問學博辨文章爾¶
　　雅兼精六書篆籀之妙髙出近世永樂中被召年¶
　　㡬七十矣面試篆書作麟鳳龜龍四大字又獻貞¶
　　符詩稱㫖授翰林待詔¶
<pb:KR2k0042_WYG_165-37b>¶
　　王璲字汝玉以字行長洲人少穎異落筆數千言¶
　　累官春坊贊善嘗應制撰神龜賦汝玉第一解縉¶
　　次之聲名大譟永樂中宫僚多得罪汝玉與焉洪¶
　　熙初贈太子賓客諡文靖兄璉字汝器洪武中編¶
　　修文學不減汝玉而早卒¶
　　朱吉字季野崑山人有文學用薦授給事中後以¶
　　善書改中書舍人子定安字士隆工古篆得周伯¶
　　琦之傳定安弟永安字士常亦善筆札同邑葉盛¶
<pb:KR2k0042_WYG_165-38a>¶
　　曰邑衣冠舊族必推朱氏士隆兄弟出處不同清¶
　　修苦節同為時重¶
　　夏㫤字仲昭崑山人以經術進而書法特妙永樂¶
　　中試其書第一特命諸宫殿榜皆㫤書之厯官太¶
　　常卿致仕㫤平易可親而風流文雅有高人之致¶
　　詩詞清麗尤工畫竹石擅名天下朝鮮日本諸國¶
　　皆懸金購之兄昺亦善書官中書舍人¶
　　屈昉字季恒崑山人讀書不事章句詩篇傳播為¶
<pb:KR2k0042_WYG_165-38b>¶
　　楊士竒所知問邑令曰季恒安在令不能答乃心¶
　　識之㑹詔舉經明行修之士即以昉薦授南海縣¶
　　丞久之致仕¶
　　錢紳字孟書呉人父中字孟則娶於陳夫婦皆讀¶
　　書善琴紳與陳繼為内外兄弟㳺同方學同師各¶
　　以所業更互辨難俱為通儒紳質淳行端所藏書¶
　　皆手自繕冩官鄞縣教諭¶
　　劉珏字廷美長洲人正統三年舉人官至山西按¶
<pb:KR2k0042_WYG_165-39a>¶
　　察僉事老而好學工於唐律時人稱為劉八句行¶
　　草師李邕畫師王䝉皆得古人筆意精於鑒賞殘¶
　　縑斷墨靡不藏弆¶
　　劉溥字原博長洲人祖彦敬以醫事太宗溥㳺學¶
　　兩京研覃載籍尤精天文律厯之學宣德初以文¶
　　學徴有言其善醫者遂以為太醫院吏目非其志¶
　　也其詩初效西崑乆益竒肆當時有晏鐸王淮鄒¶
　　亮湯印績蘇平沈愚蔣主忠蔣主孝徐震諸人以¶
<pb:KR2k0042_WYG_165-39b>¶
　　詩自豪號十才子推溥為尸盟者¶
　　鄒亮字克眀長洲人才思藻麗受知巡撫周忱正¶
　　統初用况鐘薦官至監察御史為人謙謹酷嗜書¶
　　積至千餘卷¶
　　施槃字宗銘呉縣人家東洞庭山幼警敏有都憲¶
　　張某令屬對曰新月如弓殘月如弓上弦弓下弦¶
　　弓對曰朝霞似錦晚霞似錦東川錦西川錦張大¶
　　驚正統己未年二十三廷對擢第一入翰林日立¶
<pb:KR2k0042_WYG_165-40a>¶
　　程限讀書詩文逼古人楊溥深重之¶
　　陳鑑字緝熙長洲人父謫戍盖州鑑依王一居為¶
　　道士一居命索債浙東乃從師受學債無所問市¶
　　書數箧而歸一居奇之使卒濡業正統戊辰及第¶
　　授編修累遷祭酒平生無聲色之好精於鑑古多¶
　　藏法書名畫¶
　　王穆字仲逺長洲人博識古今呉中稱為宿學嘗¶
　　築東郭草堂讀書其中王璲為之記子肄字敏道¶
<pb:KR2k0042_WYG_165-40b>¶
　　從陳繼學正統中以賢良舉為安吉縣丞¶
　　劉昌字欽謨呉縣人讀書過目成誦正統甲子舉¶
　　南闈第一乙丑㑹試第二累官廣東左叅政為文¶
　　典雅詩尤温麗有中州文表等書子嘉䋭字協中¶
　　風儀如玉數歳據小儿習書選古詩儼如成人十¶
　　五喪父盡讀其遺書年二十四而卒¶
　　鄭文康字時乂崑山人登正統戊辰進士以父母¶
　　繼喪遂不仕居家枕藉經史尚友古人操觚頃刻¶
<pb:KR2k0042_WYG_165-41a>¶
　　千言稿成輒為人持去其存者有平橋集十八卷¶
　　多記載時事有益勸懲而文尤簡質有法度¶
　　張淮字豫原呉縣人棄舉子業好攻詩嘗於廣坐¶
　　中賦牡丹詩一百首依元僧眀本梅花詩韵衆以¶
　　為神嗜酒落魄一夕醉死同邑有陳體方者每為¶
　　詩文必酒酣以徃才始縱發嘗數篇並奏或口授¶
　　人書書者腕脱不給子韶字太和亦嗜酒工詩語¶
　　妙一時¶
<pb:KR2k0042_WYG_165-41b>¶
　　陳頎字永之長洲人景泰庚午舉人以陽武縣訓¶
　　導歸博學工古文清修介特人莫敢犯¶
　　李應貞字貞伯長洲人景泰癸酉舉人選中書舍¶
　　人厯南太僕少卿好古博學篆楷俱入格¶
　　桑瑾字廷璋弟瑜字廷瓚常熟人兄弟自為師友¶
　　瑾景泰丙子瑜天順己夘先後領鄉薦同謁選瑾¶
　　判處州瑜判温州同日拜命出都在任俱有政績¶
　　初仕時兄弟相約早乞休後竟同時致仕還里一¶
<pb:KR2k0042_WYG_165-42a>¶
　　時以為美談瑾以䘵不逮養終身不御甘美詩文¶
　　醇質著讀易備忘瑜有吟忩選粹等書同時邑中¶
　　兄弟競爽者有錢寛字理容錢洪字理平博學修¶
　　行詩並載湖海耆英集¶
　　沈鐘字仲律長洲人天順庚辰進士終山東提學¶
　　副使與章懋羅倫友善時稱十君子好賦詩多至¶
　　萬餘首¶
　　徐震字德重呉縣人家世好文與其父章日相劘¶
<pb:KR2k0042_WYG_165-42b>¶
　　切學益進嘗同晏鐸蘇平倡和在景泰十才子之¶
　　列¶
　　沈愚字通理崑山人父方清修好學積書數千卷¶
　　皆親㸃校愚博涉百氏以詩名呉下與劉溥諸人¶
　　稱十才子善行草曉音律詩餘樂府傳播人口弟¶
　　魯字誠學専攻古學為文閎博一時稱作者¶
　　莫旦字景周呉江人成化乙酉舉人卒業太學作¶
　　一統賢關二賦名動京師¶
<pb:KR2k0042_WYG_165-43a>¶
　　謝晉字孔昭呉縣人能詩工山水嘗自戱為謝叠¶
　　山呉寛贈詩有風流前輩杳難攀謔語空傳謝叠¶
　　山之句¶
　　趙寛字栗夫呉江人成化辛丑㑹試第一出呉寛¶
　　之門開榜日頗以呉士為嫌主司召試詩賦下筆¶
　　數千言葩藻奪目論者乃服官終廣東按察使¶
　　文林字宗儒長洲人成化壬辰進士父洪字公大¶
　　成化乙酉舉人官淶水教諭林知永嘉縣陞南太¶
<pb:KR2k0042_WYG_165-43b>¶
　　僕寺丞出為温州知府居官廉平所至見思好交¶
　　㳺為詩文眀暢不蹈襲與楊循吉李應貞沈周善¶
　　而其子徴眀尤有名¶
　　桑悅字民懌常熟人生有異質讀書一過輒能黙¶
　　記年十九舉成化乙酉鄉試再試禮部竒其文以¶
　　䇿論語竒肆置乙榜選泰和訓導考滿謁吏部尚¶
　　書王恕惜其久滯為遷長沙通判改栁州頃之移¶
　　疾歸悅拓落自負與世齟齬文詞瑰麗汗漫後頗¶
<pb:KR2k0042_WYG_165-44a>¶
　　厭華繪趨平易春秋周禮皆有傳解凡六十餘卷¶
　　黄雲字應龍崑山人家貧力學嘗就藏書家借録¶
　　卷帙甫畢心口了然凡刑名錢榖水利算數軍旅¶
　　儀注無不究心文宗蘇軾書法黄庭堅𢎞治中以¶
　　歲貢授瑞州訓導庭謁監司恥之外艱歸絶意仕¶
　　進¶
　　戴冠字章甫長洲人生而穎異篤學過人其學自¶
　　經史諸子百家山經地志隂陽厯律與夫稗官小¶
<pb:KR2k0042_WYG_165-44b>¶
　　説莫不貫綜議論髙逺務出人意表詩尤清麗文¶
　　亦儁朗以貢授紹興訓導¶
　　陳䝉字允德常熟人好攻詩涵音揉律務底和平¶
　　一走筆連數十篇泉決雲湧名動一時沈周志其¶
　　墓¶
　　楊循吉字君謙呉縣人成化甲辰進士除禮部主¶
　　事好讀書每當得意處則手足踔掉不能禁人呼¶
　　為顛主事年未三十即致仕結廬支硎山下課讀¶
<pb:KR2k0042_WYG_165-45a>¶
　　經史以松枝為籌不精熟不止武宗南巡召見命¶
　　賦打虎曲稱㫖每扈從輒在御前承㫖循吉恥與¶
　　優伶雜處請急歸自定其詩文為松籌堂集㑹粹¶
　　諸類書曰奚囊手鏡最為該博¶
　　盧儒字為已常熟人充&KR1846;子博學能文善筆札文¶
　　學韓栁書法歐顔自負甚髙以薦授中書舍人嘗¶
　　被命作雪賦諸臣未就儒立成以進詞林皆嘆服¶
　　都穆字元敬呉縣人七歳能詩杜門篤學𢎞治己¶
<pb:KR2k0042_WYG_165-45b>¶
　　未進士仕至太僕卿嘗奉使至秦中訪其靈勝形¶
　　勢故宫遺壤作西使記搜金石遺文作金薤琳琅¶
　　歸老之日齋居蕭然日事讎討或至乏食輒笑曰¶
　　天壤間當不令都生餓死晏如也¶
　　錢仁夫字士宏常熟人少學於陳九疇聞性理之¶
　　學舉𢎞治己未進士官禮部員外郎劉瑾方用事¶
　　即引疾歸天性孝友為族人置義莊工書畫與沈¶
　　周輩倡和呉中稱風流丈翰者必推焉¶
<pb:KR2k0042_WYG_165-46a>¶
　　祝允眀字希哲長洲人叅政顥之孫五歲作徑尺¶
　　字九歲能詩及長超穎過人讀書過目成誦鉅細¶
　　精粗咸貯腹笥有觸斯應吐詞命意逈絶俗界效¶
　　齊梁月露之體髙者凌徐庾下亦不失皮陸玩¶
　　世自放書學自急就以逮虞趙罔不得其結構𢎞¶
　　治壬子舉於鄉除興寧知縣稍遷通判應天府自¶
　　免歸子續舉進士官終布政使¶
　　文徴明初名璧以字行更字徴仲長洲人父温州¶
<pb:KR2k0042_WYG_165-46b>¶
　　守林有名德與呉寛李應貞沈周為執友徴明受¶
　　文法於吳受書法於李受畫法於沈又與徐貞卿¶
　　祝允眀唐寅切劘為詩文為人孝友温恭修長者¶
　　之行嘉靖初以貢入京用薦授翰林院待詔三載¶
　　謝病歸以清名長德主呉中風雅之盟者三十餘¶
　　年後生晚進逰其門者皆得其造就年九十猶能¶
　　蠅頭細書方為人書墓誌欠伸閣筆而逝¶
　　唐寅字子畏呉縣人中𢎞治戊午鄉試第一坐同¶
<pb:KR2k0042_WYG_165-47a>¶
　　舍舉子事發為吏不就築圃桃花塢㳺息其中其¶
　　學務研窮造化尋究律厯旁及風烏壬遁太乙出¶
　　入天人之間其於應世詩文不甚措意曰後世知¶
　　我不在此竒趣時發或寄於畫下筆直追唐宋名¶
　　匠雖遭放廢坐客常滿文章風采照耀江表寧籓¶
　　以厚幣聘甫至即佯狂以歸同邑張靈字夢晉善¶
　　圖畫文思便敏佻達自恣祝允眀愛其才令受業¶
　　門下與寅交最善¶
<pb:KR2k0042_WYG_165-47b>¶
　　蔡羽字九逵呉縣人其學邃於易以太學生赴選¶
　　尚書見其名曰此吾少日所聞易蔡生耶奏授翰¶
　　林院孔目為文法秦漢洞庭諸記欲與栁宗元争¶
　　長詩沉著竒麗人比之李賀¶
　　朱存理字性甫長洲人少從杜瓊逰汲古不倦聞¶
　　人有異書必欲訪求手自鈔録其所纂輯有鐵網¶
　　珊瑚等書元季明初中呉南園何氏笠澤虞氏廬¶
　　山陳氏書籍金石之富甲於海内繼其後者則存¶
<pb:KR2k0042_WYG_165-48a>¶
　　理與朱凱其尤也時稱兩朱先生¶
　　王渙字渙文長洲人正德己夘舉人官嘉興府通¶
　　判博綜羣書善為古賦詩宗白樂天晚效范陸少¶
　　與文徴眀齊名呉中祀神必祝云生子當如陸南¶
　　王渙文徴眀南亦與渙同舉於鄉¶
　　黄魯曾字得之呉縣人正徳丙子舉人為文閎衍¶
　　好奇縱詭詩多散佚弟省曾美風姿攻古文詞最¶
　　為博洽嘉靖辛夘魁鄉薦試禮部不第學於王守¶
<pb:KR2k0042_WYG_165-48b>¶
　　仁湛若水之門詩宗李夢陽省曽拙於書命子姬¶
　　水學書於祝允眀遂傳其筆法¶
　　朱凱字堯民長洲人與朱存理齊名日挾策呻吟¶
　　求昔人理言遺事而識之對客舉似如引繩貫珠¶
　　纚纚不能休呉中故實徃徃藉以考焉正德中卒¶
　　遺書散軼集亦不傳僅有句曲紀遊詩一卷¶
　　湯珍字子重長洲人嘉靖間以貢官崇徳縣丞詩¶
　　文名一時文嘉文彭彭年咸出其門¶
<pb:KR2k0042_WYG_165-49a>¶
　　陸師道字子傳長洲人嘉靖戊戌進士官儀制主¶
　　事告歸侍養年未三十也杜門却掃二十五年嘉¶
　　靖末用薦起累官尚寳司卿師道自儀部歸已負¶
　　重名慕文徵眀北面稱弟子手鈔典籍積數千卷¶
　　丹鉛儼然善詩工小楷古𨽻傍曉繪事人謂徴眀¶
　　四絶不減趙孟頫而師道亦復似徴眀云¶
　　陳道復名淳以字行長洲人少師文徴眀天才秀¶
　　發善畫尤好冩生一花半葉淡墨欹斜非畫工可¶
<pb:KR2k0042_WYG_165-49b>¶
　　及詩取適意子栝畫亦放浪不俗¶
　　周天球字公瑕長洲人為諸生從文徴眀遊篤志¶
　　古學善大小篆𨽻行草徴眀後豐碑大碣皆出天¶
　　球手隆慶中遊京師讌集倡酬之作一時詞客皆¶
　　為讓坐¶
　　錢穀字叔寳吴人少孤貧家無典籍㳺文徴明之¶
　　門日取架上書讀之以其餘能習繪事得沈周法¶
　　晚葺故廬讀書其中日夕校勘至老不衰手錄古¶
<pb:KR2k0042_WYG_165-50a>¶
　　文金石書數千卷¶
　　錢同愛字孔周長洲人邑諸生為文竒崛深奥讀¶
　　之不能句然思元語麗自足成家尺牘尤佳同邑¶
　　劉鳳字子威嘉靖庚戌進士累官河南僉事著古¶
　　文數十萬言觀者驚其繁富憚其奥僻盖皆振竒¶
　　之士云¶
　　彭年字孔嘉長洲人長身玉立少磊落嗜讀書書¶
　　法宗歐顔㳺文徵眀之門家徒壁立所交多賢豪¶
<pb:KR2k0042_WYG_165-50b>¶
　　長者不肯一言干乞¶
　　文彭字夀承弟嘉字休承長洲人待詔徴眀子彭¶
　　詩宗陶謝李白字法鍾王懷素尤精篆𨽻又善篆¶
　　印逼真漢人以歲貢屢官教職終國子監博士嘉¶
　　書畫皆超詣能傳其家法貢入太學選吉水訓導¶
　　遷和州學正歸嘉孫從簡字彦可善書畫端方有¶
　　品歲薦未選卒¶
　　皇甫沖字子浚弟涍字子安汸字子循濓字子約¶
<pb:KR2k0042_WYG_165-51a>¶
　　長洲人𢎞治癸丑進士順慶知府錄之子也沖嘉¶
　　靖戊子舉人博綜羣籍留心世務口好劇談所撰¶
　　緒言及申法等書凡數十萬言皆不傳涍中嘉靖¶
　　壬辰進士除工部主事以才望改春坊遭忌左遷¶
　　累官浙江按察僉事其詩特工五言汸嘉靖己丑¶
　　進士累官雲南按察僉事其詩追溯魏晉含咀六¶
　　朝旁捜李唐自成一家濓嘉靖甲辰進士除工部¶
　　主事遷興化府同知詩意元詞雅律細調清長於¶
<pb:KR2k0042_WYG_165-51b>¶
　　造景務在幽絶四甫之詩聲調彷彿相似吴中風¶
　　雅於斯為盛¶
　　王寵字履吉呉縣人與兄守字履約並從蔡羽學¶
　　棲林屋三年既而讀書石湖之上二十年手寫經¶
　　書皆一再過文徴眀長寵二十四歲折輩行與定¶
　　交尤工書妙得晉法自號雅宜山人守舉嘉靖丙¶
　　戌進士官至右副都御史總理河道未久卒¶
　　張鳳翼字伯起長洲人與弟獻翼燕翼並有才名¶
<pb:KR2k0042_WYG_165-52a>¶
　　吳人語曰前有四皇後有三張鳯翼嘉靖甲子舉¶
　　人獻翼字幼于刻意為歌詩好易十年中箋註凡¶
　　三易於是三張之名獻翼尤籍甚燕翼字叔貽亦¶
　　有文名與鳯翼同舉於鄉早卒¶
　　鄭若庸字中伯崑山人以詩名吳下趙康王聞其¶
　　名走幣聘入鄴與謝榛客王父子間與交賓主之¶
　　禮為王著書採掇古文竒字累千卷名曰類雋¶
　　潘一桂字無隠呉江人少負才名南陽王好詞賦¶
<pb:KR2k0042_WYG_165-52b>¶
　　厚幣聘之居一月謝不能曳裾王門稱疾歸詩多¶
　　𢎞麗¶
　　章美中字道華常熟人九歳能屬文嘉靖丁未進¶
　　士仕至廣西副使子士雅萬厯己丑進士歴官工¶
　　部郎中父子皆能詩曾孫在兹字素文有文名以¶
　　歲貢考授知縣未仕卒¶
　　沈啓字子由呉江人嘉靖戊戌進士官至湖廣副¶
　　使精眀英斷所至有聲生平博學閎覽徧窺諸經¶
<pb:KR2k0042_WYG_165-53a>¶
　　子史尤邃於易著書甚多其呉江水利考言水道¶
　　最為詳核¶
　　盧襄字師東呉縣人嘉靖癸未進士歴兵部職方¶
　　郎中善廉事有所審畫必中機宜性喜學毎得異¶
　　書輒手自繕錄既仕益勤雖簿領叢沓不廢佔畢¶
　　為文敷腴眀暢詩尤精詣¶
　　袁袠字永之呉縣人嘉靖丙戌進士選庶吉士忤¶
　　張孚敬改兵部主事兵部火謫戍湖州㑹赦歸薦¶
<pb:KR2k0042_WYG_165-53b>¶
　　歴廣西提學僉事袠七歳能詩博習典故著皇眀¶
　　獻實等書與兄表褧褒從兄弟衮裘皆以文行知¶
　　名呉中稱袁氏六俊¶
　　王懋眀字僅初長洲人讀書經目輒誦裒集舊聞¶
　　多所撰述人稱為經笥僑居錫山華察贈詩有多¶
　　間時起予之句¶
　　潘德元字鄰玉崑山人嘉靖甲午舉人官應天府¶
　　治中能詩兼工書翰為歸有光所稱¶
<pb:KR2k0042_WYG_165-54a>¶
　　徐繗字紹卿呉縣人居洞庭山父早殁其母蔡依¶
　　弟羽以居繗受學焉詩文皆得其指授與皇甫汸¶
　　黄省曾兄弟互相摩切經營用思愈老愈深¶
　　姜元字元仲呉江人少博學嗜酒不就博士弟子¶
　　試晚善黄魯曾徐繗徐詩華美姜務雅淡極意陶¶
　　鍊一時人謂為詩家逸民¶
　　呉子孝字純叔長洲人一鵬子嘉靖己丑進士由¶
　　翰林歴官湖廣叅議議論秀發為文章𢎞衍浩博¶
<pb:KR2k0042_WYG_165-54b>¶
　　嘗病宋史繁蕪欲加刪潤稿未就而卒¶
　　王穉登字伯穀呉縣人十歲為詩長而駿發雕香¶
　　刻翠名滿呉㑹間嘉靖中逰大學士袁煒之門賦¶
　　瓶中紫牡丹有色借相公袍上紫香分太極殿中¶
　　烟之句一時紙貴呉門自文徴眀殁後穉登振華¶
　　啟秀擅詞翰之席者三十餘年奬引寒素敦篤故¶
　　舊有古人風義¶
　　張元凱字左虞呉縣人以世弁管蘇州衛事折節¶
<pb:KR2k0042_WYG_165-55a>¶
　　讀書寄於詩酒以自放善王世貞兄弟世貞序其¶
　　詩以沈慶之曹景宗為比¶
　　俞安期字羨長呉江人慷慨尚氣節盱衡抵掌意¶
　　興勃如嘗以長律一百五十韻投贈王世貞世貞¶
　　為之傾倒¶
　　孫樓字子虚常熟人工古文詞乞文者滿户對客¶
　　口授侍史令書書者恒不給中嘉靖丙午鄉試選¶
　　湖州推官乞歸杜門校訂藏書萬卷¶
<pb:KR2k0042_WYG_165-55b>¶
　　邵圭潔字伯如常熟人工制舉業尤工䇿論古文¶
　　詞嘉靖己酉舉於鄉五上公車不第選德清教諭¶
　　卒為人篤行留心經濟¶
　　錢有威字惟重常熟人嘉靖庚戌進士歴官刑部¶
　　郎中忤時相左遷廣州判歸肆力為文詞著廣州¶
　　集¶
　　王執禮字子敬崑山人嘉靖乙丑進士終應天府¶
　　丞居官以仁眀稱少孤事母極孝篤志力學從歸¶
<pb:KR2k0042_WYG_165-56a>¶
　　有光授經旁通諸史百家有光謂可與評論古今¶
　　者獨執禮一人¶
　　瞿景淳字師道常熟人嘉靖甲辰㑹試第一殿試¶
　　第二歴官禮部侍郎有大度能容物而遇事確不¶
　　可奪與嚴嵩陸炳慷慨爭事力持大體於書無所¶
　　不窺尤好左傳攻制科業與王鏊齊名學者宗之¶
　　稱昆湖先生¶
　　呉中英字純甫崑山人生而竒穎好讀書守父書¶
<pb:KR2k0042_WYG_165-56b>¶
　　千卷考論質辨多先儒所未發性孝友善事繼母¶
　　弟産中落歲有常給嘉靖辛夘舉鄉榜年且老矣¶
　　營城東地藝橘千株鬻以自給閉户不與世徃還¶
　　令男女環侍誦詩而已書法遒勁類其為人歸有¶
　　光方八歲見其葬枯骨文即與定交曰班馬之才¶
　　也¶
　　張鴻字子賓崑山人居新洋江口讀書無晝夜家¶
　　貧與兄並耕隴上兄為里長每催科受榜掠鴻輒¶
<pb:KR2k0042_WYG_165-57a>¶
　　詣縣代縣令怪其意氣方受杖輒止曰而何人者¶
　　鴻曰里長實書生也試之文立就慰而免之與田¶
　　者負荷雜行間過其友呉中英歸有光家便弛擔¶
　　入談徃復掊撃既畢仍擔而去¶
　　沈立字道立呉江人嘉靖甲子鄉試第一戊辰成¶
　　進士厯官檢討少逰唐順之之門得其指授所為¶
　　古文兼歐陽修蘇軾體法¶
　　顧夢川字禹祥崑山人侍御潛之子性磊落好讀¶
<pb:KR2k0042_WYG_165-57b>¶
　　書父遺書萬卷夢川取大白置兩楹間客至則沃¶
　　之抽架上書相與揚攉古今考訂訛謬焚膏繼晷¶
　　不少倦晚棲心元理寄興澹泊子二人終身不異¶
　　財以孝友聞¶
　　魏學禮字季朗呉縣人篤學强識其詩有云萬里¶
　　彤雲江雁後千家玉笛隴梅前王世貞見而嘆曰¶
　　騷壇上何可無此君¶
　　張文柱字仲立崑山人年十二賦關山月詩一座¶
<pb:KR2k0042_WYG_165-58a>¶
　　嘆賞萬厯戊子舉於鄉終臨清知州孫七政曰仲¶
　　立髙才燦發託意幽元如氷壺秋月宜著烟霞之¶
　　外¶
　　徐漢稚字榖梁常熟人擅詩名嘗在松江莫是龍¶
　　座賦詩客皆傾倒同邑李茀字永錫孫柚字遂初¶
　　俱積學工詩為名流所重又有陸昞者少從文徴¶
　　眀逰書畫得其遺意亦能詩¶
　　呉黙字因之吳江人文學為時所推重尤工制舉¶
<pb:KR2k0042_WYG_165-58b>¶
　　義萬歴壬辰㑹試第一歴官太僕寺卿立朝最淺¶
　　遷除皆不赴時論髙之¶
　　顧天埈字升伯崑山人萬厯壬辰進士授編修掌¶
　　記注管理制敕從容敏辦以左諭徳致仕天埈敏¶
　　秀通理讀書都於無味處得想初與王肯堂為沉¶
　　博絶麗之文力務獨詣謝歸後門館清寂丹黄卷¶
　　籍至萬餘詠歌自得味道以老¶
　　王志堅字淑士崑山人萬厯庚戌進士歴湖廣提¶
<pb:KR2k0042_WYG_165-59a>¶
　　學僉事部議為天下學政第一讀書最有條理先¶
　　經次史次子集參核異同考訂純駁學者宗之同¶
　　時人題其墓曰文學政事彬彬文質之君子¶
　　龔埏字季宏崑山人所居僅蔽風雨下帷讀書兼工¶
　　行草其書每借之人作行草謝之抉奥摘㣲號稱博¶
　　雅著書數萬言性挺遂急人之難人尤重其髙義¶
　　范允臨字長倩呉縣人宋參政仲淹十七世孫萬¶
　　厯乙未舉進士歴官福建參議先僉事雲南時值¶
<pb:KR2k0042_WYG_165-59b>¶
　　鳳克作亂猝圍㑹城允臨登陴百端防禦城藉以¶
　　完致仕後討論泉石流連觴詠臨池尤得晉人法¶
　　逺近争購之自仲淹置贍族義田三十頃至明季¶
　　僅存三之一允臨復以腴田十頃佐其入人稱其¶
　　善繼云¶
　　俞允文字仲蔚崑山人十五為馬鞍山賦援據該¶
　　博長老皆推遜之年未及強謝去諸生讀書汲古¶
　　才名日盛工於臨池正書規橅歐陽行筆出入米¶
<pb:KR2k0042_WYG_165-60a>¶
　　芾與王世貞交最善列諸廣五子之首都穆曰崑¶
　　山有三絶允文詩歸有光文張鴻舉業也¶
　　沈本初字大中崑山人杜門耽詩有韋孟風小楷¶
　　倣顔真卿時稱二絶¶
　　張廷臣崑山人覃精詞苑王世貞極稱之早卒子¶
　　士瀹孤貧困瘁去之留都折節讀書毎一篇出輒¶
　　為人傳誦¶
　　張應武字茂仁崑山人從歸有光遊上窮六經下¶
<pb:KR2k0042_WYG_165-60b>¶
　　鈎諸史抵掌論古今人物山川四塞兵農戰守之¶
　　事皆若身在其間以三吳水利不修時乗小艇出¶
　　没太湖呉淞間著論三篇為掌故家所稱¶
　　薛學閔字君叔崑山人工文善書與俞允文梁辰¶
　　魚切劘晚益工王世貞謂讀之如逰輞川清月映¶
　　郭淪漣上下同時夏暐字士琰王庚字于載俱以¶
　　詩文名有城南倡和稿¶
　　孫七政字齊之常熟人淹通五經由諸生入太學¶
<pb:KR2k0042_WYG_165-61a>¶
　　與四方名士酬和篇什名稱日起王世貞汪道昆¶
　　皆折輩行與交性任俠喜結客尊酒論文座中常¶
　　滿而生産日挫延名宿顧憲成課諸子敦重孝友¶
　　不茍取予苦吟羸瘦卒¶
　　宋奎光字培岩常熟人萬厯壬子舉人能詩古文¶
　　詞工書法謁選龍川知縣調浙江寧海縣為方孝¶
　　儒立祠以表忠節歸田後家益貧賦詩不輟年八¶
　　十七卒¶
<pb:KR2k0042_WYG_165-61b>¶
　　俞琬綸字君宣長洲人萬厯癸丑進士任西安知¶
　　縣風流文采掩映一時性簡傲不樂仕宦嘗與友¶
　　書云擢翼梯髙之志胸中絶無捱過一兩年稍免¶
　　堂下侏儒即尋故邱籉笠矣書法秀挺人尤寳愛¶
　　陳元素字古白長洲人通經史兼善臨池出入歐¶
　　虞顔米間片緘尺牘人爭寳之間畫蘭得趙孟頫¶
　　法修身如玉不妄交㳺學者私諡曰貞文先生¶
　　陳瓚字叔祼以字行長洲人熟精離騷文選有詩¶
<pb:KR2k0042_WYG_165-62a>¶
　　名工山水一水一石俱得古人意著有嫗觧集¶
　　顧雲鴻字朗仲常熟人起家孤貧讀書修行以忠¶
　　孝名節為己任中萬厯庚子鄉試退而卜築虞山¶
　　之藤溪硏精六籍一句一義少有牴牾穿穴古今¶
　　訓故疏通證明而後已為古文詞筆力雄健頡頏¶
　　古人¶
　　邵濓字茂齊常熟人治毛氏詩善談名理學者宗¶
　　之累舉不中小築於北城之麓信筆為歌詩傲兀¶
<pb:KR2k0042_WYG_165-62b>¶
　　可喜¶
　　顧大韶字仲恭常熟人學識淹洽尤硏極詩經三¶
　　禮論説多人所未發或勸著書大韶曰春秋以前¶
　　作者之事備矣雖聖人但述而不作宋元以来述¶
　　者之事備矣雖志士但當誦而不述著有秉燭齋¶
　　隨筆¶
　　徐桂字茂呉長洲人萬歴丁丑進士除袁州府推¶
　　官恃才自放坐計吏免歸以詩名呉越間尤工詠¶
<pb:KR2k0042_WYG_165-63a>¶
　　物艶體之作¶
　　王叔承字承父呉江人少孤以好古謝去博士弟¶
　　子業為詩豪宕莽蒼為王世貞兄弟所推聞趙王¶
　　賢而好客乃之鄴及知客見王必長跪稱主臣弗¶
　　屑也遂北入燕訪燕市酒人遺跡悲歌縱酒又之¶
　　塞上歸来縱逰呉越閩楚名山水所至皆編成詩¶
　　卷¶
　　張大復字元長崑山人少英邁絶倫父維翰授以¶
<pb:KR2k0042_WYG_165-63b>¶
　　經史漢魏唐宋諸家故學有原本文日竒名日起¶
　　父殁哀毁兩目喪眀猶成筆談梅花草堂諸集¶
　　王煥如字仲玉崑山人有經世畧凡先代典故兵¶
　　農禮樂無不瞭如指掌攻古文詞搜覽考訂準以¶
　　體要所著有呉中水利等書¶
　　瞿純仁字元初常熟人孝子嗣興後與顧雲鴻邵¶
　　濓輩讀書詠歌為文鮮妍妙麗終不得志以殁時¶
　　王宇春字季和讀書纘言勇於為人嘗冒暑急顧¶
<pb:KR2k0042_WYG_165-64a>¶
　　大章之難傷暍道卒¶
　　何允泓字季穆年十四五即為詩古文長而自唐¶
　　宋以来經世大典如杜鄭馬邱四氏書窮極指要¶
　　好談三呉水利訪問三江古道及夏周疏濬遺跡¶
　　窮鄉沮洳扁舟徃返自負甚髙人鮮當其意¶
　　陳仁錫字眀卿長洲人父允堅萬厯乙未進士除¶
　　諸暨知縣邑田沃瘠迥殊而起科均則允堅履畝¶
　　丈量髙下其額民困以蘇卒於官仁錫哀毁骨立¶
<pb:KR2k0042_WYG_165-64b>¶
　　贈賻一無所受天啟壬戌殿試第三人入翰林每¶
　　進講多所規正㑹魏璫給鐵劵欲仁錫作誥詞堅¶
　　不屬草削籍歸崇禎初起原官終南京國子祭酒¶
　　好古博洽著書甚富卒諡文莊子濟生名最著¶
　　孫元凱字若士崑山人與太倉顧夢麟常熟楊彝¶
　　並以諸生持文柄為詩學昌黎古文詞嚴峭近栁¶
　　州天性髙介史可法開禮賢館聘主其事其題予¶
　　職辭弗受讀書賦詩以終¶
<pb:KR2k0042_WYG_165-65a>¶
　　周永年字安期呉江人少負才名制義詩文倚待¶
　　立就所著詩累萬首信筆匠心不以劌鉥為能事¶
　　葉紹袁字仲韶呉江人天啟乙丑進士除武學教¶
　　授遷工部主事明亡薙髮為僧感愴成疾卒詩詞¶
　　韶秀忠君愛國間出香奩有韓偓之遺風焉子燮¶
　　字星期以嘉興籍中康熙庚戌進士選寳應知縣¶
　　好學有文著已畦集¶
　　馮復京字嗣宗常熟人強學廣記少業詩鈎貫箋¶
<pb:KR2k0042_WYG_165-65b>¶
　　疏著六家詩名物疏謂冠婚喪祭不當抗家禮於¶
　　㑹典之上作遵制家禮晚見明實録謂通紀詳而¶
　　野吾學裁而疏史料炫博妄而繆憲章典則白檜無¶
　　譏作眀右史畧未就而卒¶
　　馮夢龍字猶龍呉縣人才情跌蕩詩文麗藻尤工經¶
　　學所著春秋指月衡庫二書為舉業家所宗崇禎時¶
　　貢選夀寧知縣¶
　　葛一龍字震父吳縣人以貲列選人范景文典銓¶
<pb:KR2k0042_WYG_165-66a>¶
　　識其名曰是呉下詩人葛髯者也除雲南理問無¶
　　何謝歸為詩刋落剪刻法蔡羽清綺之體¶
　　鄭敷教字士敬長洲人光宙子崇禎庚午舉人湛¶
　　深經術天啓間呉中倡為文社敷教與楊廷樞張¶
　　溥陳子龍為一時眉目詩學杜甫書法在蘇米間¶
　　徜徉山水以終¶
　　顧凝逺字青霞長洲人通政使九思孫好尚風雅¶
　　居北郭之花谿亭館蕭閒愛蓄商周秦漢法物畫¶
<pb:KR2k0042_WYG_165-66b>¶
　　師董巨間出入於荆關一時名士多與為雲霞之¶
　　交¶
　　朱隗字雲子長洲人治博士業雅尚風藻天啓中¶
　　呉中復社聚四方績學之士分主五經隗驅馳江¶
　　表為一時㕑顧詩宗中晚弟陵字望子亦能詩畫¶
　　許元溥字孟宏長洲人父自昌中書舍人構梅花¶
　　墅聚書連屋元溥日出其書徧觀之於經義罔不¶
　　淹通尤邃於易喜購書自號千卷生崇禎庚午舉¶
<pb:KR2k0042_WYG_165-67a>¶
　　於鄉不仕卒從子虬字竹隠順治戊戌進士授思¶
　　州府推官再遷永州知府其制義文稿家絃户誦¶
　　所著有周易註解等書¶
　　毛晉字子晉常熟人好古博覽構汲古閣藏書¶
　　數萬卷開雕經史百家及祕本鈔傳之書使古¶
　　今典籍不致盡散亡銷蝕者晉實有力焉所著¶
　　有明詩紀事等書¶
國朝潘檉章字聖木呉江人隠居力學綜貫百家尤精¶
<pb:KR2k0042_WYG_165-67b>¶
　　於史裁同邑呉炎字赤溟才學與檉章相埒¶
　　呉䎖字扶九呉江人貢生博學工文倡復社一時¶
　　羣彦咸来㑹以文行相砥礪弟□字羽三順治乙¶
　　未進士歴知澄邁豐城漢川三縣有古循吏風□¶
　　子祖修字慎思克世家學尤長於詩豪邁能自成¶
　　家以諸生終¶
　　孫永祚字子長常熟人貫穿經史工詩古文崇禎¶
　　乙亥拔貢當受推官待次歸里闖賊變後隠於山¶
<pb:KR2k0042_WYG_165-68a>¶
　　中順治中當事敦薦不起教授生徒每言文章事¶
　　業不從五倫中出者縂為無本之學所著有雪屋¶
　　集¶
　　馮班字定逺常熟人復京子為詩沉酣六代出入¶
　　温李之間其論詩自三百篇以下一一尋其脉絡¶
　　區其畛域¶
　　葉襄字聖野長洲人鋭志經籍為名諸生甲申後¶
　　棄去專攻詩律一以唐人為宗尤工儷語有六朝¶
<pb:KR2k0042_WYG_165-68b>¶
　　風致同邑黄始字靜御亦工詩善駢體¶
　　汪琬字苕文長洲人順治乙未進士為户部主事¶
　　康熈己未舉博學宏詞授編修峻立標望不諧於¶
　　俗在史館兩月撰史稿七十五篇杜門一年稱疾¶
　　乞歸讀書堯峯益以文章為己任論者謂歸有光¶
　　之後一人而已¶
　　沈世奕字韓倬呉縣人順治乙未進士官翰林請¶
　　假歸杜門讀書賞識尚書韓菼於未遇時人服其¶
<pb:KR2k0042_WYG_165-69a>¶
　　精鑒子旭初字寅生康熈丙辰進士官編修朝初¶
　　字洪生康熙己未進士官侍讀並工詩文朝初子¶
　　曾純字天維康熙庚辰進士選義烏知縣有善政¶
　　尤侗字展成長洲人博物洽聞馳聲藝苑以恩貢¶
　　為永平推官鋤強扶弱縁事罷歸家居二十餘年¶
　　才望益著康熙己未舉博學宏詞授檢討纂修明¶
　　史未㡬乞歸優㳺林壑復二十餘年登大耋子珍¶
　　字謹庸康熙壬戌進士亦官翰林世其家學¶
<pb:KR2k0042_WYG_165-69b>¶
　　宋實穎字既庭長洲人順治辛夘舉人興化教諭¶
　　淹貫經史博綜旁搜詩文典雅騷壇推為名宿侍¶
　　講繆彤少而執經其學得於實穎者為多¶
　　錢陸燦字湘靈常熟人順治丁酉以第二名舉於¶
　　鄉詩歌骨力雄厚古文磊落自喜晚與王日藻秦¶
　　松齡尤侗徐乾學輩為耆年㑹諸人皆兄事之年¶
　　㡬九十猶馳騁文筆間不少衰¶
　　呉兆騫字漢槎呉江人童時作膽賦累千餘言長¶
<pb:KR2k0042_WYG_165-70a>¶
　　　繼復社主盟名動一時順治丁酉領鄉薦被斥徙¶
　　　尚陽堡二十餘年作長白山賦名益逺著宋德宜¶
　　　捐金贖之得歸同榜孫暘字赤崖常熟人文社名¶
　　　與兆騫相埒亦同謫戍同時放還¶
　　　孫承恩原名曙字扶桑常熟人為諸生負才標望¶
　　　文工六朝詩學温李順治戊戌殿試第一授修撰¶
　　　數被顧問從幸南海子¶
賜騎御閑名馬適大風揚沙中寒疾卒¶
<pb:KR2k0042_WYG_165-70b>¶
賜金歸𦵏¶
　　　錢中諧字宫聲呉縣人順治戊戌進士康熙己未¶
　　　舉博學宏詞授編修詩文雄贍條議三呉水利開¶
　　　濬劉河民利賴焉¶
　　　范必英字秀實允臨子順治丁酉舉人康熙己未¶
　　　舉博學宏詞授檢討纂修明史謝病歸儲書萬卷¶
　　　日誦讀其間凡古今經世大典以及詩文源流髙¶
　　　下歴歴能指數詩古文詞綺麗雅馴晚喜汲後進¶
<pb:KR2k0042_WYG_165-71a>¶
　　　從逰多名雋之士呉縣金沈劼字以時長洲汪嗣¶
　　　文字山文並拔貢生其尤著者¶
　　　顧有孝字茂倫呉江人以詩名於時嘗甄綜百家¶
　　　之詩開雕分授盛行於時¶
　　　呉愉字敬生長洲人生而端慤言規行矩授徒數¶
　　　十輩日披閱數百牘不少倦每當省㑹試索閱闈¶
　　　牘决其雋否不爽毫黍而愉獨屢蹶僅以歳貢授溧¶
　　　水訓導年八十卒門人私諡曰端仁先生¶
<pb:KR2k0042_WYG_165-71b>¶
　　　計東字甫草呉江人順治丁酉舉人為人慷慨磊¶
　　　落嘗以唐馬周宋陳亮自比與汪琬講歐曾之學¶
　　　過中州與湯斌講程朱之學故其文醇雅有矩矱¶
　　　家貧奔走四方所至設几禮之¶
　　　葉方藹字子吉崑山人父重華字德元明崇禎戊¶
　　　辰進士歴官太常少卿有才望方藹順治己亥殿¶
　　　試第三授編修屢被　顧問康熙癸丑¶
賜宴瀛臺撰八箴以獻¶
<pb:KR2k0042_WYG_165-72a>¶
聖祖善之命撰太極圖説¶
賜貂裘文綺累遷刑部侍郎卒官¶
賜金營𦵏諡文敏¶
　　　徐與喬字揚貢崑山人順治辛丑進士絶意仕宦¶
　　　博涉多識分經史子集為四部採擇評注名曰辨¶
　　　體學者稱之¶
　　　繆彤字歌起呉縣人康熙丁未殿試第一授修撰¶
　　　陞侍講以艱歸澹於宦情遂専以課後學為事巡¶
<pb:KR2k0042_WYG_165-72b>¶
　　　撫湯斌内¶
召奏呉中薦紳以道義自持者彤為首先是彤為庚戌同¶
　　　考官所抜如許自俊郭琇輩皆知名於世¶
　　　徐乾學字原一崑山人八嵗能文為顧錫疇所知¶
　　　十三通五經康熙庚戌殿試第三人授編修壬子¶
　　　主順天鄉試所拔皆夙學文體一變累遷左都御¶
　　　史刑部尚書罷歸乾學以文章受知試平蜀頌瀛¶
　　　臺賦經史賦乾清宫讀書記班馬異同辨皆第一¶
<pb:KR2k0042_WYG_165-73a>¶
　　　直南書房凡有叩問應答如響及歸¶
詔攜一統志宋元通鑑即家開局編輯尋奉¶
召復官而乾學已卒生平敦兄弟之好急友朋之難尤勤¶
　　　於造進人物海内有太邱道廣之目¶
　　　韓菼字元少長洲人所為經義力振庸靡康熙癸¶
　　　丑㑹試第一對筞力言三藩當撤以第一人及第¶
　　　授修撰累遷内閣學士謝病里居㸃勘六經漢唐¶
　　　宋箋詁義疏靡不采獲而裁其中史稱班馬陳夀¶
<pb:KR2k0042_WYG_165-73b>¶
　　　文宗唐宋六家詩尚唐音將著書以老閱八年起¶
　　　原官晉掌翰林學士禮部尚書遇廷議持論侃侃¶
　　　不阿在部多所建白卒於位長子孝嗣字祖語康¶
　　　熙庚辰進士經義能世其家學¶
　　　徐秉義字彦和崑山人乾學弟生而嶷重攻舉子¶
　　　業務闡發經傳㣲㫖康熙癸丑㑹試第二殿試第¶
　　　三授編修乙夘典試浙江一時知名士幾盡歴陞¶
　　　詹事試萬夀無疆賦為第一壬午典順天鄉試得¶
<pb:KR2k0042_WYG_165-74a>¶
　　　士如浙闈遷内閣學士¶
聖祖南巡書恭謹老成四字以賜之¶
　　　翁叔元字寳林常熟人庚熙丙辰殿試第三人授¶
　　　編修文望甚著戊午主山東鄉試得士皆名雋歴¶
　　　官祭酒累遷刑部尚書致仕¶
　　　潘耒字次耕呉江人以布衣舉博學宏詞官檢討¶
　　　纂修明史以母憂歸不復出耒幼有聖童之目試¶
　　　以厯日首尾不遺一字兄檉章有史才耒承受家¶
<pb:KR2k0042_WYG_165-74b>¶
　　學復從顧炎武徐枋戴笠逰故其學貫穿淹洽無¶
　　　所不通旁及厯術算數宗乗道藏悉有神㑹¶
　　　徐釚字電發呉江人以布衣舉博學宏詞授檢討¶
　　纂修明史尋乞歸所著詩文膾炙藝苑少刻菊莊¶
　　樂府朝鮮貢使仇元吉見之以金餅購去貽詩云¶
　　中朝擕得菊莊詞讀罷煙霞照海湄北宋風流何¶
　　處是一聲鐵笛起相思¶
　　　黄儀字子鴻常熟人精輿地之學凡郡邑建置沿¶
<pb:KR2k0042_WYG_165-75a>¶
　　革山川險易畫圖著説縷析條分徐乾學修一統¶
　　志多用其説¶
　　蔡方炳字九霞崑山人懋德子性嗜學涉獵羣書¶
　　兼工篆草兄方熺字涵之痛父殉闖賊之難絶意¶
　　人事隠居以老雖屢空不肯干人卒日貧無以殮¶
　　彭寜求字文洽長洲人祖行先字務敏明末抜貢¶
　　生當授知縣隠居不出内行完潔雅善書法寧求¶
　　幼孤事母孝其祖課之益邃於學康熙壬戌以第¶
<pb:KR2k0042_WYG_165-75b>¶
　　三人及第授編修歴中允恬澹無競工古文詞書¶
　　法遒媚分纂殿閣諸書以勞卒官¶
　　蘇翔鳳字苞九常熟人父祖䕃順治壬辰進士官¶
　　户部主事以廉幹稱翔鳳積學嗜古収名早而遇¶
　　合遲康熙壬戌登進士知沂水縣半月而卒同里¶
　　曽倬字漢瞻康熙己夘舉人文行兼粹¶
　　孫岳頒字雲韶呉縣人康熙壬戌進士選庶吉士¶
　　改編修歴官禮部侍郎管國子監祭酒為諸生時¶
<pb:KR2k0042_WYG_165-76a>¶
　　　母病割股和藥入翰林以能詩善書受知¶
聖祖常召入内殿賜坐論古今書法毎有¶
御製碑版必　命書之居官㢘謹進位司成故鄉尚無一¶
　　　椽以居¶
聖祖特命賜第一區并賜買田銀一千兩里黨榮之年七¶
　　　十奉¶
㫖校勘二十一史卒官¶
　　　陸肯堂字邃升長洲人才氣磊落康熙乙丑㑹試¶
<pb:KR2k0042_WYG_165-76b>¶
　　　殿試皆第一¶
　國朝之連擢㑹狀者韓菼彭定求肯堂及定求之孫啓¶
　　　豐皆呉産也咸稱科名盛事云肯堂由修撰陞侍¶
　　　讀卒官¶
　　　金居敬字榖似長洲人少負才名邃於經史八大¶
　　　家為文取法歸有光屢躓場屋康熙乙丑成進士¶
　　　年已暮矣知靈邱縣人吏浹和未㡬卒官呉中以¶
　　　文學成名進士而仕宦不顯者順治壬辰則有陸¶
<pb:KR2k0042_WYG_165-77a>¶
　　　夀名字處實終寜國教授辛丑則有蔣埴字曠生¶
　　　終樂清知縣康熙甲辰則有周邦鼎字璧侯終郯¶
　　　城知縣丁未則有趙炳字明逺庚戌則有管父才¶
　　　字麟功陳二酉字泰逸俱未仕丙辰則有顧丁瑮¶
　　　字湘珮終弋陽知縣戊辰則有湯傳渠字子方終¶
　　　清流知縣¶
　　　張尚瑗字宏蘧呉江人康熙戊辰進士選庶吉士¶
　　　改興國知縣自幼英異老益嗜學詩文古雅尤好¶
<pb:KR2k0042_WYG_165-77b>¶
　　　奬借後進雖才長一藝亦津津樂道之¶
　　　惠周惕字元龍長洲人少從徐枋逰究心經學及¶
　　　詩古文詞汪琬以古文名世少許可雅重周惕康¶
　　　熙辛未成進士入翰林調宻雲知縣卒官同時崑山¶
　　　徐昂發字大臨博學工詞翰名與周惕等庚辰進¶
　　　士歴編修¶
　　　何焯字屺瞻長洲人康熙乙丑選貢癸未¶
欽賜舉人進士選庶吉士充武英殿纂修改編修卒　贈侍¶
<pb:KR2k0042_WYG_165-78a>¶
　　　讀學士焯性通敏博覽淹貫長於考訂所論述後¶
　　　學奉為指南¶
　　　汪份字武曹長洲人年十四隨祖希汲任沂州希¶
　　　汲以官逋繫獄份侍側讀書連日夜獄吏竒之為¶
　　　文詞氣雄邁康熙癸未進士授編修弟鈞字右衡¶
　　　壬午舉人士鋐字文升工詩古文兼書法丁丑㑹¶
　　　試第一官至右春坊從弟倓字安公弱冠文名籍¶
　　　甚辛未進士官編修¶
<pb:KR2k0042_WYG_165-78b>¶
　　　汪繹字玉輪常熟人康熙庚辰殿試第一少年髙¶
　　　科才名籍甚而謙退不矜醖藉多風韻臚傳日馬¶
　　　上口占云歸計豈謀千頃竹浮生只辦十年官旋¶
　　　予告歸乙酉奉　命校唐詩於揚州尋卒葢口占¶
　　　遂為詩讖云¶
　　　呉廷貞字山掄長洲人夙慧工文康熙丙子舉順¶
　　　天鄉試以寄籍詿誤己夘¶
聖祖南巡廷貞獻迎鑾詩得復還舉人奉¶
<pb:KR2k0042_WYG_165-79a>¶
旨召入南薰殿癸未成進士選庶吉士厯左春坊諭德纂¶
　　　修佩文韻府月令輯要兼教習進士以勞卒官¶
　　　張大受字日容嘉定籍長洲人父慶孫字曾餘順¶
　　　治甲午舉人廬於匠門溪上聚徒說經學者稱履¶
　　　素先生大受弱冠即能文韓菼極稱之康熙庚午¶
　　　鄉薦闈牘為天下傳誦喜汲後進四方造門講藝¶
　　　者無虛日己丑成進士官檢討視學貴州¶
上亷其清勤特令再任以疾卒官同里杜定京字世求康¶
<pb:KR2k0042_WYG_165-79b>¶
　　　熙己卯舉人郭豐貽字子升廩貢生文筆韶秀皆¶
　　　為菼所稱定京逰菼門豐貽大受弟子也¶
　　　顧嗣立字俠君長洲人考功郎子咸子康熙己夘¶
　　　順天舉人壬辰¶
欽賜進士選庶吉士改中書以疾歸嗣立博學有才名尤¶
　　　工詩所居秀野草堂常集四方知名士觴詠無虚¶
　　　日輕財好義家以日貧而風流文雅照映一時所¶
　　　選詩集皆盛行於世¶
<pb:KR2k0042_WYG_165-80a>¶
　　呉士玉字荆山為諸生即以文名四方康熙丙戌¶
　　進士入翰林陞侍講督順天學政癸夘主江西鄉¶
　　試累官至禮部尚書卒詩宗韓蘇所著有吷劍集¶
　　劉石齡字介于長洲人孝子龍光子也七歳即能¶
　　誦三都兩京諸賦及長篤嗜古學以能詩名尤工¶
　　五言韓菼陳元龍欲薦之朝力辭以布衣終¶
　　王世琛字寳傳長洲人明大學士鏊八世孫父銓¶
　　字東發康熙庚午副榜累官禮科給事中敦氣誼¶
<pb:KR2k0042_WYG_165-80b>¶
　　重然諾善繪事書法世琛康熙壬辰殿試第一人¶
　　授修撰歴侍講督山東學政勸實學斥浮偽青¶
　　齊文體一變累遷少詹事視學未竣以勞卒官世¶
　　琛工詩古文兼善書畫得父筆法¶
　　謝志發字雲翼長洲人父文昌通經術克承家學¶
　　兼工詩所著有一角山樓詩稾¶
　　周振業字右序呉江人明御史宗建曾孫以嵗貢¶
　　中雍正癸夘副榜才髙行潔邃於理學從逰甚盛¶
<pb:KR2k0042_WYG_165-81a>¶
　　所得脩脯悉以散宗黨之貧者嘗遇故人子於途¶
　　哀其衣單即解衣予之忍凍而歸因感疾卒¶
　¶
　¶
　¶
　¶
　¶
　¶
<pb:KR2k0042_WYG_165-81b>¶
　¶
　¶
　¶
　¶
　¶
　¶
　¶
　江南通志卷一百六十五¶
